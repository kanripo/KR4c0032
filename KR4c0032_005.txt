# -*- mode: mandoku-view; -*-
#+TITLE: 劉隨州文集
#+DATE: 2015-09-11 08:05:18.919387
#+PROPERTY: ID KR4c0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0166-005劉隨州詩集-卷第五.
<pb:KR4c0032_SBCK_005-1a>¶
劉随州文集卷第五¶
　　　　　　　　随州刺史劉　長卿¶
　　　同諸公袁郎中宴筵喜加章服¶
手詔来筵上腰金向粉闈勲名傳舊閣蹈舞着¶
新衣白杜同遊在滄洲此會稀寒笳發後殿秋¶
草送西歸世難常摧敵時閑已息機魯連功可¶
讓千載一相揮¶
　　　毗陵送鄒結先赴河南充判官¶
王事相逢少雲山奈别何芳年臨水怨瓜歩上¶
湖過客路方經楚鄊心共渡河凋殘春草在離¶
<pb:KR4c0032_SBCK_005-1b>¶
亂故城多罷戰逢時泰輕徭佇俗和東西此分¶
手惆悵恨煙波¶
　　　送徐大夫赴廣州¶
上将壇埸拜南荒羽檄招逺人来百越元老事¶
三朝霧繞龍山暗山連象郡遥路分江淼淼軍¶
動馬蕭蕭畫角知秋氣樓舡逐暮潮當令輸貢¶
賦不使外夷驕¶
　　　九日蔡國公主樓¶
主第人何在重陽容暫㝷水餘龍鏡色雲罷鳯¶
簫音暗牖藏昏暁蒼苔換古今晴山卷幔出秋¶
<pb:KR4c0032_SBCK_005-2a>¶
草閉門深籬菊仍新吐庭槐尚舊隂年年畫梁¶
燕来去豈無心¶
　　　送荀八過山隂舊縣兼寄剡中諸官¶
訪舊山隂縣扁舟到海涯故林嗟滿歲春草憶¶
佳期晚景千峰亂晴江一鳥遅桂香留客處楓¶
暗泊舟時舊石曹娥篆空山夏禹祠剡谿多隱¶
吏君去道相思¶
　　　奉餞元侍郎加豫章採訪兼賜章服(時/𥘉)¶
(州亦𥘉/停節度)¶
任重兼烏府時平偃豹韜澄清湘水變分别楚¶
<pb:KR4c0032_SBCK_005-2b>¶
山髙花對彤襜發霜和白雪操黄金裝舊馬青¶
草換新𫀆嶺暗猿啼月江寒鷺映濤豫章生宇¶
下無使翳蓬蒿¶
　　　奉餞郎中四兄罷餘杭太守承恩加侍¶
　　　御史充行軍司馬赴汝南行營¶
星使三江上天波萬里通權分金節重恩借鐡¶
冠雄梅吹前軍發棠隂舊府空殘春錦障外初¶
日羽旗東岸栁遮浮鷁江花隔避騘離心在何¶
處芳草滿吴宫¶
　　　送賈侍御克復後入京(一作江南送/賈侍御入京)¶
<pb:KR4c0032_SBCK_005-3a>¶
對酒心不樂見君動行舟囬㸔暮㠶隠獨向空¶
江愁晴雲淡𥘉夜春塘深慢流温顔風霜霽喜¶
氣煙塵收馳馹數千里朝天十二楼因云報親¶
愛白髮生滄洲¶
　　　㑹稽王處士草堂壁畫衡霍諸山(一本/十四)¶
(句故附/増于内)¶
粉壁(一作/愛此)衡霍近群峰(一作/卷簾)如可攀能令堂上¶
客見盡湖(一作/湘)南山青翠數千仭(一作千/万状)飛来¶
方丈間歸雲無處㓕去鳥何時還勝事日相對¶
主人常獨閑稍看林壑晚(一作青隂/满四壁)佳氣生重¶
<pb:KR4c0032_SBCK_005-3b>¶
関(一本增頗與宿心會/㸔㸔慰怠顔二句)¶
　　　惠福寺與陳留諸官茶㑹(得西字)¶
到此機事遣自嫌塵網迷因知萬法㓜盡與浮¶
雲齊踈竹映髙枕空花随杖藜香飄諸天外日¶
隠雙林西傲吏方見狎真僧幸相携能令歸客¶
意不復還東溪¶
　　　金陵西泊舟臨江樓¶
蕭條金陵郭舊是帝王州日暮望鄊處雲邉江¶
樹秋楚雲不可托楚水只堪愁行客千萬里滄¶
波朝暮流迢迢洛陽夣獨卧清川樓異鄊共如¶
<pb:KR4c0032_SBCK_005-4a>¶
此孤㠶難乆遊¶
　　　題靈祐上人法華院木蘭花(其樹嶺南/移植此地)¶
庭種南中樹年華㡬度新巳依初地長獨發舊¶
園春映日成華盖揺風散錦&KR0818;色空榮落處香¶
醉往来人菡蓞千燈遍芳菲一雨均髙柯儻為¶
檝渡海有良因¶
　　　送嚴維宅送包佶¶
江湖同避地分首自依依盡室今為客驚秋空¶
念歸歲儲無别墅寒服羡隣機草色村橋晚蟬¶
聲江樹稀夜深宜共醉時難忍相違何事随陽¶
<pb:KR4c0032_SBCK_005-4b>¶
鴈汀洲忽背飛¶
　　　送從弟貶袁州¶
何事成遷客思歸不見鄊遊呉經萬里弔屈向¶
三湘水與荆巫接山通鄢郢長名羌黄綬繫身¶
是白眉郎獨結南枝恨應思北鴈行憂来沽楚¶
酒左鬢莫凝霜¶
　　　無錫東郭送友人遊越¶
客路風霜曉郊原春興餘平蕪不可望遊子去¶
何如煙水乗湖闊雲山逼越𥘉舊都懐作賦古¶
穴覔藏書碑缺曹娥宅林荒逸少居江湖無限¶
<pb:KR4c0032_SBCK_005-5a>¶
意非獨爲樵漁¶
　　　送邵州判官往南¶
看君發原隰駟牡志皇皇始罷滄江令還随粉¶
署郎海沂軍未息河兖歳仍荒征稅人全少榛¶
蕪虜近亡新知行宋逺相望隔淮長早晚裁書¶
寄銀鈎佇八行¶
　　　出豐縣界寄韓明府¶
廽首古原上未能辭舊鄊西風收暮雨隠隠分¶
芒碭(賢/友)此爲邑令名滿徐方音容想在眼暫¶
若升琴堂疲馬顧春草行人㸔夕陽自非傳尺¶
<pb:KR4c0032_SBCK_005-5b>¶
素誰爲論中腸¶
　　　别陳留諸官¶
戀此東道主能令西上遲徘徊暮郊别惆悵秋¶
風時上國邈千里夷門難再期行人望落日歸¶
馬嘶空陂不愧寳刀贈惟懐瓊樹枝音塵倘未¶
接夣寐徒相思¶
　　　觀李湊所畫羙人障子¶
愛爾含天姿丹青有殊智無間已得象象外更¶
生意西子不可見千載無重還空令浣沙熊猶¶
在含毫間一笑豈易得雙蛾如有情䆫風不舉¶
<pb:KR4c0032_SBCK_005-6a>¶
䄂但覺羅衣輕華堂翠幕春風来内閣金屏曙¶
色開此中一見亂人目只疑行到雲陽臺¶
　　　送史判官奏事之靈武兼寄巴西親故¶
中州日紛梗天地何時泰獨有西歸心遥懸夕¶
陽外故人奉章奏比去論利害陽鴈南渡江征¶
驂去相背因君欲寄逺何處問親愛空使滄洲¶
人相思减衣帶¶
　　　自鄱陽還遊中寄禇徴君¶
南風日夜起萬里孤㠶漾元氣連洞庭夕陽落¶
波上故人煙水隔復此遥相望江信乆寂寥楚¶
<pb:KR4c0032_SBCK_005-6b>¶
雲獨惆悵愛君清川口弄月時掉唱白首無子¶
孫一生自踈曠¶
　　　石梁湖陸兼¶
故人千里道滄波十年别夜上明月樓相思楚¶
天闊瀟瀟清秋暮嫋嫋涼風發湖色淡不流沙¶
鷗逺還㓕煙波日已逺音問日巳絶歲晏空含¶
情江臯緑芳歇¶
　　　送沈少府之任淮南¶
惜君滯南楚枳棘徒捿鳯獨與千里㠶春風逺¶
相送此行山水好時物亦應衆一鳥飛長淮百¶
<pb:KR4c0032_SBCK_005-7a>¶
花满雲夣相期丹霄路遥聴淸風頌勿為州縣¶
卑時来自為用¶
　　　嚴子瀬東送馬處直歸蘇¶
望君舟已逺落日潮未退目送滄海㠶人行白¶
雲外江中逺囬首波上生微靄秋色姑蘇臺寒¶
流于陵瀬相送苦易散動别知難會從此日相¶
思空令减衣帶¶
　　　宿懷仁縣南湖寄東海苟䖏士¶
向夕歛㣲雨晴開湖上天離人正惆悵新月愁¶
嬋姢佇立白沙曲相思滄海邉浮雲自来去此¶
<pb:KR4c0032_SBCK_005-7b>¶
意誰能傳一水不相見千峰随客舩寒塘起孤¶
鴈夜色分鹽田時復一延首憶君如眼前¶
　　　北遊酬孟雲卿見寄¶
忽怱忘前事事願能相乖衣馬日羸弊誰辨行¶
與才善道居貧賤㓗服䝉塵埃行行無定止懔¶
坎難歸来慈毋憂疾疹室家念棲莱幸君夙姻¶
親深見中外懐俟子惜時節悵望臨髙臺¶
　　　𥘉至洞庭懷㶚陵别業¶
長安邈千里日夕懷雙闕已是洞庭人猶有㶚¶
陵月誰堪去鄊意親戚想天末昨夜夣中歸煙¶
<pb:KR4c0032_SBCK_005-8a>¶
波覺来闊江臯見芳草狐客心欲絶豈訝青春¶
来但傷經時别長天不可望鳥與浮雲没¶
　　　題蕭郎中開元寺新構幽寂亭¶
康樂愛山水賞心千載同結茅依翠微伐木開¶
䝉籠孤峰倚青霄一徑去不窮候客石苔上禮¶
僧雲樹中曠然見滄洲自逺来清風五馬留谷¶
口雙旌薄煙虹沈沈衆香積眇眇諸天空獨往¶
應未遂蒼生思謝公¶
　　　同姜濬題裴式㣲餘干東齋¶
世事終成夣生涯欲半過白雲心已矣滄海意¶
<pb:KR4c0032_SBCK_005-8b>¶
如何藜杖全吾道榴花養太和春風騎馬醉江¶
月釣魚歌散秩㸔蟲蠧開門見雀羅逺山終日¶
在芳草傍人多吏體莊生傲方言楚俗訛屈平¶
君莫吊腸断洞庭波¶
　　　贈元容州¶
擁旌臨合浦上印卧長沙海徼長無戍湘山獨¶
種畬政傳通歲貢才惜過年華萬里依孤劒千¶
峰寄一家累徴期旦暮未起戀煙霞避世歌芝¶
草休官醉菊花舊遊如夣裏此别是天涯何事¶
滄波上漂漂逐海槎¶
<pb:KR4c0032_SBCK_005-9a>¶
　　　夏口送長寜楊明府歸荆南因寄幕府¶
　　　諸公¶
関西楊太尉千載徳猶聞白日俱終老清風獨¶
至君身承逺祖遺(一作/後)才出衆人群舉世貪荆¶
玉全家戀楚雲向煙㠶杳杳臨水葉紛紛草覆¶
招丘緑江從夏口分髙名光盛府異姓寵殊勲¶
日越今無事南征欲罷軍¶
　　　奉和杜相公新移長興宅呈元相公¶
間世生賢宰同心奉至尊功髙開北第機静灌¶
中園入並蟬冠影歸分騎士喧䆫聞漢宫漏家¶
<pb:KR4c0032_SBCK_005-9b>¶
識杜陵源獻替常焚槀優閑獨對萱花香逐荀¶
令草色對王孫有地先開閣何人不掃門江湖¶
難自退明主託元元¶
　　　湖南使還留辭辛大夫¶
王師勞近甸兵食仰諸侯天子無南顧元勲在¶
上游大才生間氣盛業極横流風景随摇筆山¶
川入運籌羽觴交餞席旄節對歸舟鶯識春深¶
恨猿知日去愁别離花寂寂南比水悠悠唯有¶
家兼國終身去所憂¶
　　　泛曲阿後湖簡同遊諸公¶
<pb:KR4c0032_SBCK_005-10a>¶
元氣浮積水沉沉深不流春風萬頃緑映帶至¶
徐州為客難適意逢君方暫遊寅縁白蘋際日¶
暮滄浪舟渡口微月進林西殘雨收水雲去仍¶
濕沙鶴鳴相留且習子陵隠能忘生事憂此中¶
深有意非為釣魚鈎¶
　　　冬夜宿揚州開元寺烈公房送李侍御¶
　　　之江東¶
遷客投百越窮隂淮海凝中原馳困獸萬里棲¶
饑鷹寂寂連宇下愛君心自弘空堂来霜氣永¶
夜清明燈發後望煙水相思勞寢興暮㠶背楚¶
<pb:KR4c0032_SBCK_005-10b>¶
郭江色浮金陵此去爾何恨近名予未能爐峰¶
若便道為訪東林僧¶
　　　南楚懐古¶
南國乆蕪没我来空欎陶君看章華官處處生¶
蓬蒿但見陵與谷豈知賢與豪精魂托古木寳¶
劔捐江臯荷棹下晴景囬舟随晚濤碧雲暮寥¶
落湖上秋天髙往事那堪問此心徒自勞獨餘¶
湘水上千載聞離騷¶
　　　上湖田館南樓憶朱晏¶
漂泊日復日洞庭今更秋白雲如有意萬里望¶
<pb:KR4c0032_SBCK_005-11a>¶
孤舟何事愛成别空令登此樓天光映波動月¶
影随江流鶴唳靜寒渚猿啼深夜洲歸期誠已¶
促清景仍相留頃者慕獨往爾来悲逺遊風波¶
自此去桂水空離憂¶
　　　送姚八之句容舊任便歸江南(一本作/送姚八)¶
(歸江/南)¶
故人還水國春色動離憂碧草千萬里滄江朝¶
暮流桃花迷舊路萍葉蕩歸舟逺戍㸔京口空¶
城問石頭折芳佳麗地望月西南樓援鳥共孤¶
嶼煙波連數州誰家過楚老何處恋江鷗尺素¶
<pb:KR4c0032_SBCK_005-11b>¶
能相報湖山若箇憂¶
　　　睢陽贈李司倉¶
白露變時候蛬聲暮啾啾飄飄洛陽客惆悵梁¶
園秋只為乏生計爾来成逺遊一身不家食萬¶
事從人求且喜接餘論足堪資小留寒城落日¶
後砧杵令人愁歸路歲時盡長河朝夕流非君¶
深意願誰復能相憂¶
　　　抄秋洞庭中懐亡道士謝太虚¶
漂泊日復日洞庭今更秋靑楓亦可意此夜催¶
人愁惆悵客中月徘徊江上樓心知楚天逺日¶
<pb:KR4c0032_SBCK_005-12a>¶
送滄波流羽客乆巳殁微言無處求空餘白雲¶
在容與随孤舟千里杳難望一身當獨遊故園¶
復何許江海徒遟留¶
　　　三月三日寒食從　劉八丈使君登遷¶
　　　仁樓眺望　附李穆¶
從公無小大在伴樂人賢楚國逢荒歲随人若¶
有年空波交水埒重岫夾畬田桑柘温風軟雲¶
霞返照鮮因髙寺刹逈臨逺郡樓偏花栁清明¶
節親賓上巳筵故鄊徒有路春鴈獨歸邉幸望¶
山隂客為文内史前¶
<pb:KR4c0032_SBCK_005-12b>¶
　　　同郭參謀詠崔僕射淮南節度使&KR0550;前¶
　　　竹(一作和郭參謀詠/崔令公思崩竹)¶
昔種梁王苑今移漢将壇(一作不學媚清/澗能依上将壇)䝉籠¶
低冕過靑翠捲簾看得地移根逺經霜抱節難¶
開花成鳯實嫰笋長魚竿藹藹軍容靜蕭蕭郡¶
宇寛細音和角暮踈影上門寒湘浦何年變山¶
陽㡬處殘(一作阮巷何人/在梁園㡬處殘)不知軒屏側歲晚對¶
袁安¶
　　　硤石遇雨宴前主簿從兄子英宅¶
縣城蒼翠裏客路兩崖開硤石雲漠漠東風吹¶
<pb:KR4c0032_SBCK_005-13a>¶
雨来吾兄此為吏薄宦知無媒方寸抱秦鏡聲¶
名傳楚材折腰五斗間僶俛随塵埃秩滿少餘¶
俸家貧仍散財誰言次東道暫預傾金纍雖欲¶
少留此其如歸限催¶
　　　江中晚釣寄荆南一二相識(一作西江/雨後憶荆)¶
(南諸/公)¶
楚郭㣲雨收荆門遥(一作/看)在目漾舟水雲裏日¶
暮春江緑霽華靜洲渚暝(一作/夜)色連松(一作/杉)竹¶
月岀波上時人歸渡頭宿一身巳無累萬事更¶
何欲漁父自夷猶(一作/夤縁)白鷗不覊束既憐滄浪¶
<pb:KR4c0032_SBCK_005-13b>¶
水復(一作/吏)愛滄浪曲不見眼中人相思心断續¶
(一作垂釣看世/人那知此生足)¶
　　　九日岳陽待黄遂張渙¶
别君頗已乆離念與時積楚水空浮煙江樓望¶
歸客徘徊正佇想髣髴如暫覿心目徒自親風¶
波尚相隔靑林泊舟處猿鳥愁孤驛遥見郭外¶
山蒼然雨中夕季鷹乆踈曠叔度早疇昔反棹¶
来何遟黄花候君&KR0933;¶
劉随州文集卷第五上部終¶
