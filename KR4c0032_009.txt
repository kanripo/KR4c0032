# -*- mode: mandoku-view; -*-
#+TITLE: 劉隨州文集
#+DATE: 2015-09-11 08:05:19.089497
#+PROPERTY: ID KR4c0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0166-009劉隨州詩集-卷第九.
<pb:KR4c0032_SBCK_009-1a>¶
劉随州文集卷第九¶
　　　　　　　　随州刺吏劉　長卿¶
　　　獻淮寜軍節度李相公¶
建牙吹角不聞喧三十登壇衆所尊家散萬金¶
酬士死(一作/死事)身留一劒荅君恩漁陽老將多廽¶
席魯國諸生半在門白馬翩翩春草細郊原(一/作)¶
(少/陵)西去獵平原¶
　　　觀校獵上淮西相公(一無下/五字)¶
龍驤校獵邵陵東野火𥘉燒楚澤空師事黄公¶
千戰(一作/載)後身騎白馬萬人中笳随晚吹吟(一/作)¶
<pb:KR4c0032_SBCK_009-1b>¶
(曉月/吹)邉草箭没寒(一作/靑)雲落塞鴻三十擁旄誰¶
不羡周郎少小立(一作/有)竒功¶
　　　送皇甫曽赴上都¶
東遊乆與故人違西去荒凉舊路微秋草不生¶
三徑處行人獨向五陵歸離心日逺如流水廽¶
首川長共落暉楚客豈勞傷此别滄江欲暮自¶
沾衣¶
　　　送李録事兄歸襄鄧¶
十年多難與君同㡬處移家逐轉蓬白首相逢¶
征戰後青春已過亂離中行人杳杳看西月歸¶
<pb:KR4c0032_SBCK_009-2a>¶
馬蕭蕭向北風漢水楚雲千萬里天涯此别恨¶
無窮¶
　　　漢陽獻李相公¶
退身高卧楚城幽獨掩閑門(一作/雙扉)漢水頭春草¶
雨中行徑没暮山江上捲簾愁㡬人猶憶(一作/識)¶
孫弘閤百口(一作/里)同乗范蠡舟早晚却還丞相¶
印十年空𬒳白雲留¶
　　　長沙過賈誼宅¶
三年謫宦此棲遟萬古惟留楚客悲秋草獨㝷¶
人去後寒林空見日斜時漢文有道恩猶薄湘¶
<pb:KR4c0032_SBCK_009-2b>¶
水無情吊豈知寂寂江山摇落處憐君何事到¶
天涯¶
　　　奉酬辛大夫喜湖南臘月連日䧏雪見¶
　　　示之作¶
長沙耆舊拜旌麾喜見江潭積雪時栁絮三冬¶
先北地梅花一夜遍南枝𥘉開忩閤寒光满欲¶
掩軍城暮色遟閭里何人不相慶萬家同唱郢¶
中詞¶
　　　登餘干古縣城¶
孤城上與白(一作迢/迎楚)雲齊萬古荒凉(一作/蕭條)楚¶
<pb:KR4c0032_SBCK_009-3a>¶
水西官舎巳空秋草緑女墻猶在夜烏啼平江¶
渺渺来人逺(一作/夕)落日亭亭向客低沙鳥不知¶
陵谷變朝飛(一作/還)暮去(一作/注)弋陽溪¶
　　　将赴嶺外留題蕭寺遠公院(寺即梁朝/蕭内史創)¶
竹房遥閉上方幽苔逕蒼蒼訪昔遊内史舊山¶
空日暮南朝古木向人秋天香月色同僧室月¶
落猿啼傍客舟此去播遷明主意白雲何事欲¶
相留¶
　　　𥘉聞貶謫續喜(一本無/上六字)量移登干越亭¶
　　　贈鄭校書¶
<pb:KR4c0032_SBCK_009-3b>¶
青青草色滿江洲萬里傷心水自流越鳥豈(一/作)¶
(不)知南國(一作/樹)逺江花獨向北人愁生涯已逐¶
(一作/許)滄浪去(一作/老)冤氣初逢渙汗收何事還邀¶
遷(一作/羇)客醉春風日夜待歸舟¶
　　　北歸入至德界偶逢洛陽隣家李光宰¶
生涯心事已蹉跎舊路依然比重過近北始知¶
黃葉落向南空見白雲多炎州日日人将老寒¶
渚年年水自波華髮相逢俱若是故園秋草復¶
如何¶
　　　自江西歸至舊任官舎贈袁賛府(時經/刘展)¶
<pb:KR4c0032_SBCK_009-4a>¶
(平/後)¶
却見同官喜復悲此生何幸有歸期空庭客至¶
逢摇落舊邑人稀經亂離(一作/别)湘路来過廽鴈¶
處江城卧聴搗衣時南方風土勞君問賈誼長¶
沙豈不知¶
　　　赴南中題禇少府湖上亭子¶
種田東郭傍春陂萬事無情把(一作/如弄)釣絲緑竹¶
放侵行徑裏(一作/断)青山常對卷簾時紛紛花落¶
門空閉寂寂鶯啼日更遟從此别君千萬里白¶
雲流水憶佳期¶
<pb:KR4c0032_SBCK_009-4b>¶
　　　上巳日越中與鮑侍郎泛舟耶溪¶
蘭橈縵(一作/萬)轉傍汀沙應接雲峰到若耶舊浦¶
满来移渡口垂楊深處有人家永和春色千年¶
在曲水鄊心萬里賖君見漁船時借問前洲(一/作)¶
(桃/源)㡬路入煙花¶
　　　雙峰下哭故人李宥¶
憐君孤壠寄雙峰埋骨窮泉復幾重白露空沾¶
九原草青山猶閉數株松圗書經亂知何在妻¶
子因貧失所從惆悵東臯却歸去人間無處更¶
相逢¶
<pb:KR4c0032_SBCK_009-5a>¶
　　　使次安陸寄友人¶
新年早已逺萋萋乆客将歸失路蹊暮雨不知¶
湏口處春風共到穆陵西孤城盡日空花落三¶
户無人自鳥啼君在江南相憶否門前五栁㡬¶
枝低¶
　　　哭陳歙州¶
千秋萬古葬平原素業淸風及子孫旅櫬歸程¶
傷道路舉家行哭向田園空山寂寂開新壠喬¶
木蒼蒼掩舊門儒行公才竟何在獨憐棠樹一¶
枝存¶
<pb:KR4c0032_SBCK_009-5b>¶
　　　酬屈突陜¶
落葉紛紛滿四隣蕭條環堵絶風塵鄊看秋草¶
歸無路(本作歸/何處)家對寒江病且貧䔧杖懶迎征¶
騎客菊花能醉去官人憐君計畫誰知者但見¶
蓬蒿空没身¶
　　　送惠法師遊天台因懷知太師故居¶
翠屏瀑水知何在鳥道猿啼過㡬重落日獨摇¶
金䇿去深山誰向石橋逢定攀巖下叢生桂欲¶
買雲中若箇峯憶想東林禪誦處寂寥惟聽舊¶
時鐘¶
<pb:KR4c0032_SBCK_009-6a>¶
　　　自夏口至鸚鵡洲夕望岳陽寄元中丞¶
汀洲無浪復無煙楚客相思益渺然漢口夕陽¶
斜渡鳥洞庭秋水逺連天孤城背嶺寒吹角獨¶
戍臨江夜泊船賈誼上書憂漢室長沙謫去古¶
今憐¶
　　　送侯中丞流康州¶
長江極目帶楓林疋馬孤雲不可㝷遷播共知¶
臣道枉猜䜛却為主恩深轅門畫角三軍思驛¶
路靑山萬里心北闕九重誰許屈獨看湘水淚¶
沾襟¶
<pb:KR4c0032_SBCK_009-6b>¶
　　　别(一作/送)嚴士元¶
春風倚棹闔閭城水國春寒(一作/殘雲)隂復晴細雨¶
濕衣看不見閑花落地聽無聲日斜江上孤㠶¶
影草緑湖南萬里情東道若逢相識問青𫀆今¶
日(一作/已)誤儒生¶
　　　避地江東留别淮南使院諸公¶
長安路絶鳥飛通萬里孤雲西復東舊業已應¶
成茂草餘生只是任飄蓬何辭向物開秦鏡却¶
使他人得楚弓此去行持一竿竹等閑将猈釣¶
漁翁¶
<pb:KR4c0032_SBCK_009-7a>¶
　　　非所上御史惟則¶
誤因微禄滯南昌幽繋圓扉晝夜長黄鶴趐垂¶
同鷰雀靑松心在任風霜斗間誰與看冤氣盆¶
下無由見太陽賢逹不能同感激更於(一作/令)何¶
處問蒼蒼¶
　　　送台州李使君兼寄題國清寺¶
露冕新承明主恩山城别是武陵源花間五馬¶
時行縣山外千峯常在門晴江洲渚滯春草古¶
寺杉松深暮猿知到應真飛錫處因君一想已¶
忘言¶
<pb:KR4c0032_SBCK_009-7b>¶
　　　獄中聞收東京有赦¶
傳聞闕下降絲論為報関東滅虜塵壯志巳憐¶
成白首餘生猶待發青春風霜何事偏傷物天¶
地無情亦愛人持法不湏張宻網恩波自解借¶
枯鱗¶
　　　温湯客舎¶
冬狩温泉歲欲闌宫城佳氣晚冝看湯熏仗裏¶
千旗暖雪照山邊萬井寒君門獻賦誰相逹客¶
舎無錢輒自安且喜禮闈秦鏡在還将妍醜付¶
春官¶
<pb:KR4c0032_SBCK_009-8a>¶
　　　送孫逸歸廬山(得㠶/字)¶
鑪峯絶頂楚雲寒楚客東歸棲此巖(一作/此巖)彭蠡¶
湖邉香橘柚潯陽郭外暗楓杉青山下断三湘¶
道飛鳥空随萬里㠶常愛此中多勝事新詩他¶
日佇開緘¶
　　　送馬秀才落第歸江南¶
南客懷歸郷夢頻東門悵别栁條新慇懃斗酒¶
城隂暮蕩漾孤舟楚水春湘竹舊斑思帝子江¶
籬初緑怨騷人憐君此去未得意陌上愁看淚¶
滿巾¶
<pb:KR4c0032_SBCK_009-8b>¶
　　　送常十九歸嵩少故林¶
迢迢此恨杳無涯楚澤嵩丘千里賖岐路别時¶
驚一葉雲林歸處憶三花秋天蒼翠寒飛鴈古¶
堞蕭條晚噪鵶他日山中逢勝事桃源洞裏㡬¶
人家¶
　　　送宇文遷明府赴洪州張觀察追攝豊¶
　　　城令(時長卿亦/在此州)¶
送君不復逺為心余亦扁舟湘水隂路逐山光¶
何處盡春随草色向南深陳蕃待客應懸搨宓¶
賤之官獨抱琴儻見主人論謫宦爾来空有白¶
<pb:KR4c0032_SBCK_009-9a>¶
頭吟¶
　　　送李將軍(一作送開府姪隨故李/使君旅櫬却赴上都)¶
征西諸將一(一作/莫)如君報德誰能不顧勲身逐¶
寒鴻來萬里手披荒(一作/江)草看孤墳擒生絶漠¶
經(一作/臨)胡雪懷舊長沙哭楚雲歸去蕭條灞陵¶
上幾人看葬李將軍¶
　　　西陵寄一上人¶
東山訪道成開(一作/開成)士南渡隋陽作本師了義¶
惠心能善誘呉風越俗罷淫祠室中時見天人¶
命物外長懸海嶽期多謝清言異玄度懸河高¶
<pb:KR4c0032_SBCK_009-9b>¶
論有誰持¶
　　　賦得(一作皇甫冉/詩題作春思)¶
鶯啼燕語報新年馬邑龍堆路幾千家住層城¶
臨漢苑心隨明月到胡天機中錦字論長恨樓¶
上花枝笑獨眠為問元戎竇車騎何時返斾勒¶
燕然¶
　　　三月三日李明府後亭泛舟一(作皇甫)¶
(冉詩)¶
江南風景復如何聞道新庭更欲過處處糿蘭¶
春浦淥萋萋籍草逺山多壺觴須就陶彭澤時¶
<pb:KR4c0032_SBCK_009-10a>¶
俗猶傳晉水和更待持橈徐轉去微風落日水¶
増波¶
　　　喜朱拾遺承恩拜命赴任上都¶
詔書徴拜脫荷裳身去東山閑草堂閶闔九天¶
通楚籍華亭一鶴在朝行滄洲離别風煙逺青¶
瑣幽深漏刻長今日却廽垂釣處海鷗相見巳¶
髙翔¶
　　　鄖上送韋司士歸上都舊業(司士即鄭/公之孫頃)¶
(客於/鄖上)¶
前朝舊業想遺塵今日他鄊獨爾身鄖地國除¶
<pb:KR4c0032_SBCK_009-10b>¶
爲過客杜陵家在有何人蒼苔白露生三徑古¶
木寒蟬满四隣西去茫茫問歸路関河漸近淚¶
盈巾(一本自古木寒蟬滿四隣下此去/茫茫盡秋草離心萬里逐征輪)¶
　　　感懷¶
秋風落葉正堪悲黄菊殘花欲待誰水近偏逄¶
寒氣早山深常見日光遟愁中卜命看周易夢¶
裏招魂讀楚詞自笑不如湘浦鴈飛来即是此¶
歸時¶
　　　送楊於陵歸宋汴州别業¶
半山溪雨帯斜暉向水殘花汚客衣旅食嗟余¶
<pb:KR4c0032_SBCK_009-11a>¶
當歲晚能文似汝少年稀新河栁色千株暗故¶
國雲㠶萬里歸離亂要知君到處寄書須及鴈¶
南飛¶
　　　哭陳使君¶
千愁萬古共平原唯有淸風及子孫旅櫬歸程¶
傷道路舉家行哭向田園寒山摇落空殘壠故¶
里踈蕪獨掩門儒行公才更何用欲将脩短問¶
乾坤¶
　　　送崔使君赴夀州¶
列郡專城分國憂彤幨皂盖古諸侯仲華遇主¶
<pb:KR4c0032_SBCK_009-11b>¶
年猶少公瑾論功位巳酬草色靑青迎建隼蟬¶
聲處處雜鳴騶千里相思如可見淮南木葉正¶
驚秋¶
　　　上陽宫望幸¶
玉輦西廵乆未還春光猶入上陽間萬木長承¶
新雨露千門空對舊河山深花寂寂宫城閉細¶
草靑靑御路閑獨見彩雲飛不盡只應来去候¶
龍顔¶
　　　過裴舎人故居¶
慘慘天寒獨掩扄紛紛黄葉满空庭孤墳何處¶
<pb:KR4c0032_SBCK_009-12a>¶
依山木百口無家學水萍籬花猶及重陽發鄰¶
笛那堪落日聽書愰無人長不捲秋来芳草自¶
爲螢¶
　　　登松江驛樓北望故園¶
淚盡江樓北望歸田園巳䧟百重圍平蕪萬里¶
無人去落日千山空鳥飛孤舟漾漾寒潮小極¶
浦蒼蒼逺樹微白鷗漁父徒相待未掃攙搶懶¶
息機¶
　　　秋夜有懷髙三十五適兼呈空上人¶
晚節逢君趣道深結茒㘽樹近東林吾師㡬度¶
<pb:KR4c0032_SBCK_009-12b>¶
曾摩頂高士何年遂發心北渚三更聞過鴈西¶
城萬里動寒砧不見支公與玄度相思擁膝坐¶
長吟¶
　　　送孔巢父赴河南軍(按此詩皇/甫冉所作)¶
江城相送阻煙波况復新秋一鴈過聞道全師¶
征北虜更言詩將㑹南河邉心冉冉鄊人絶塞¶
草青青戰馬多共許陳琳工奏記知君名宦未¶
蹉跎¶
　　　登潤州萬歲樓(按此詩皇/甫冉所作冉)¶
髙樓獨上思依依極浦遥山合翠微江客不堪¶
<pb:KR4c0032_SBCK_009-13a>¶
頻北望塞鴻何事又南飛垂山古渡寒煙積瓜¶
歩空洲逺樹稀聞道王師猶轉戰更能談笑解¶
重圍¶
　　　江樓送太康郭主簿赴嶺南¶
對酒憐君安可論當官愛士如平原料錢用盡¶
却爲謗食客空多誰報恩萬里孤舟向南越蒼¶
梧雲中暮帆滅樹色應無江北秋天涯尚見淮¶
陽月驛路南随桂水流猿聲不絶到蠻州靑山¶
落日那堪望誰見思君江上樓¶
　　　客舎喜鄭三見寄¶
<pb:KR4c0032_SBCK_009-13b>¶
客舎逢君未換衣閉門愁見桃花飛遥想故園¶
今已爾家人應念行人歸寂寞垂楊映深曲長¶
安日暮靈臺宿窮巷無人鳥雀閑空庭新雨莓¶
苔緑此中分與故交踈何幸仍廽長者車十年¶
未稱平生意好得辛勤謾讀書¶
　　　送賈三北遊¶
賈生未逹猶窘迫身馳疋馬邯鄲陌片雲郊外¶
遥送人斗酒城邉暮留客顧予他日仰時髦不¶
堪此别相思勞雨色新添漳水緑夕陽逺照蘇¶
門髙把袂相看衣共緇窮愁只是惜良時亦知¶
<pb:KR4c0032_SBCK_009-14a>¶
到處逢榻下莫滯秋風西上期¶
　　　齊一和尚影堂¶
一公住世忘世紛暫来復去誰能分身寄虚空¶
如遇客心将生滅是浮雲蕭散浮雲往不還凄¶
凉遺教殁仍傳舊地愁看雙樹在空堂只是一¶
燈懸一燈長照恒河沙雙樹猶落諸天花天花¶
寂寂香深殿苔蘇蒼蒼閟虚院昔余精念訪禪¶
扉常接㣲言清道機今来寂寞無所得唯共門¶
人淚滿衣¶
<pb:KR4c0032_SBCK_009-14b>¶
¶
劉随州文集卷第九終¶
