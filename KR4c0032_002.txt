# -*- mode: mandoku-view; -*-
#+TITLE: 劉隨州文集
#+DATE: 2015-09-11 08:05:18.794058
#+PROPERTY: ID KR4c0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0166-002劉隨州詩集-卷第二.
<pb:KR4c0032_SBCK_002-1a>¶
劉随州文集卷第二¶
　　　　　　　　　随州刺史劉　長卿¶
　　　雨中過貟稷巴陵山居贈别¶
憐君洞庭上白髪向人垂積雨悲幽獨長江對¶
别離牛羊歸故道猿鳥聚寒枝明發遥相望雲¶
山不可知¶
　　　送李中丞之襄州(李一作季一無/之襄州三字者)¶
流落征南將曽驅十萬師罷歸無舊業老去戀¶
明時獨立三朝識輕生一劒知茫茫漢江上日¶
暮復何之¶
<pb:KR4c0032_SBCK_002-1b>¶
　　　奉使至申州傷經䧟没¶
舉目傷蕪没何年此戰爭歸人失舊里老將守¶
孤城廢戍山煙出荒田野火行獨憐溮水上時¶
亂亦能清¶
　　　穆陵関北逢人歸漁陽¶
逢君穆陵路匹馬向桑乾楚國蒼山古幽州白¶
日寒城池百戰後耆舊㡬家殘處處蓬蒿遍歸¶
人掩淚㸔¶
　　　安州道中經滻水有懐¶
征途逢滻水忽似到秦川借問朝天處猶㸔落¶
<pb:KR4c0032_SBCK_002-2a>¶
日邊映沙晴漾漾出澗夜濺濺欲寄西歸恨㣲¶
波不可傳¶
　　　歩登夏口古城作¶
平蕪連古堞逺客此沾衣髙樹朝(一作/潮)光上空¶
城秋氣歸㣲明漢水極揺落楚人稀但見荒郊¶
外寒鵶暮暮飛¶
　　　贈别盧司直之閩中¶
爾来多不見此去又何之華髪同今日流芳似¶
舊時洲長春色遍漢廣夕陽遟歲歲王孫草空¶
憐無處期¶
<pb:KR4c0032_SBCK_002-2b>¶
　　　酬郭夏日長沙感懐見贈(此公北經/流竄親在)¶
(上/都)¶
舊俗歡猶在憐君恨獨深新年向國淚今日倚¶
門心歲去随湘水春生近桂林流鶯且莫弄江¶
畔正行吟¶
　　　赴南巴書情寄故人¶
南過三湘去巴人此路偏謫居秋瘴裏歸處夕¶
陽邊直道天何在愁客鏡亦憐裁書欲誰訴無¶
淚可潜然¶
　　　餘干旅舎¶
<pb:KR4c0032_SBCK_002-3a>¶
揺落暮天逈青楓霜葉稀孤城向水閉獨鳥背¶
人飛渡口月𥘉上隣家漁未歸郷心正欲絶何¶
處搗寒衣¶
　　　登思禪寺題脩竹茂松¶
上方幽且暮臺殿隠䝉籠逺磬秋山裏清猿古¶
木中衆溪連竹路諸嶺共松風儻許棲林下丼¶
成白首翁¶
　　　勑恩重推使牒追赴蘇州次前溪館作¶
漸入雲峰裏愁看驛路閑亂鵶投落日疲馬向¶
空山且喜憐非罪何心戀末班天南一萬里誰¶
<pb:KR4c0032_SBCK_002-3b>¶
料得生還¶
　　　北歸次秋浦界清谿館¶
萬里猿啼断孤村客暫依鴈過彭蠡暮人向宛¶
陵稀舊路青山在餘生白首歸漸知行近北不¶
見鷓鴣飛¶
　　　謫官後却歸故村将過虎丘悵然有作¶
萬事依然在無如歲月何邑人憐白髪庭樹長¶
新柯故老相逢少同官不見多唯餘舊山路惆¶
悵枉㠶過¶
　　　重推後却赴嶺外待進止寄元侍郎¶
<pb:KR4c0032_SBCK_002-4a>¶
却訪巳人路難期國士恩白雲從出岫黄葉巳¶
辭根大造功何薄長年氣尚冤空令數行淚来¶
往落沅¶
　　　秋秒江亭有作(一作秋杪干越亭)¶
寂寞江亭下江楓秋氣班(一作日暮更愁/逺天涯殊未還)世情¶
何處澹(一作/淡)湘水向人閑寒渚一孤鴈夕陽(一/作)¶
(秋/江)千萬山扁舟如(一作/将)落葉此去未知還(一作/俱在)¶
(洞庭/間)¶
　　　送鄭司直歸上都¶
歲歲逢離别蹉跎江海濱宦遊成禁老郷思逐¶
<pb:KR4c0032_SBCK_002-4b>¶
秦人馬首歸何日鶯啼又一春因君報情舊閑¶
慢欲垂綸¶
　　　送靈澈上人歸嵩陽蘭若¶
南地随縁乆東林㡬歲空暮山門獨掩春草路¶
難通作𣑽連松韻焚香入桂叢唯将舊瓶鉢却¶
寄白雲中¶
　　　却赴南邑留别蘇臺知已¶
又過梅嶺上歲歲此枝寒落日孤舟去青山萬¶
里看猿聲湘水静草色洞庭寛已料生涯事唯¶
應把釣竿¶
<pb:KR4c0032_SBCK_002-5a>¶
　　　歸陽羡兼送劉八　附皇甫冉¶
湖上孤帆别江南謫宦歸前程行更逺臨水淚¶
沾衣雲夢春生遍瀟湘客過稀武陵招我隱歲¶
晚向柴扉¶
　　　和靈一上人新泉¶
東林一泉出復與逺公期石淺寒(一作淺/石春)流處¶
山空夜(一作/暮)落時(一作淺澗春流/處空山夜月時)夢閑聞(一作/歸)¶
細響慮澹對(一作/向)清漪動静皆無意(一作/如此)唯應¶
逹(一作/道)者知¶
　　　将赴江南湖上别皇甫曽¶
<pb:KR4c0032_SBCK_002-5b>¶
此去君何恨南行我更遥東西湖渺渺離别雨¶
蕭蕭緑水通春谷青山過板橋潯陽如枉棹千¶
里有歸潮(一作/橈)¶
　　　送李摯赴延陵令¶
清風季子邑想見下車時向水彈琴静看山採¶
菊遟明君加印綬㢘使託惸婺旦暮華陽洞雲¶
峰若有期¶
　　　奉送裴貟外赴上都¶
彤䄡江上逺萬里詔書催獨過潯陽去空憐潮¶
信廽離心秋草緑揮手暮㠶開想見秦城路人¶
<pb:KR4c0032_SBCK_002-6a>¶
㸔五馬来¶
　　　長沙桓王墓下别李紓張南史¶
長沙千載後春草獨萋萋流水朝将暮行人東¶
復西碑苔㡬宇㓕山木萬株齊佇立傷今日相¶
看惜解携¶
　　　送侯御赴黔中充判官¶
不識黔中路今看遣使臣猿啼萬里客鳥似五¶
湖人地逺官無法山深俗豈淳須令荒徼外亦¶
解懼埋輪¶
　　　今日登呉公臺上寺逺聎寺即陳将呉¶
<pb:KR4c0032_SBCK_002-6b>¶
　　　明徹戰埸¶
古臺揺落後秋日望鄊心野寺来人(一作/人来)少雲¶
峰隔水(一作/水隔)深夕陽依舊壘寒磬滿空林惆悵¶
南朝事長江獨至今¶
　　　淮上送梁二恩命追赴上都¶
賈生年最少儒行漢庭聞拜手卷黄𥿄廽身謝¶
白雲故関無去客春草獨随君淼淼長淮水東¶
西自此分¶
　　　送崔昇歸上都¶
舊寺㝷道緒歸心逐去塵早鶑何處客古木㡬¶
<pb:KR4c0032_SBCK_002-7a>¶
家人白髮經多難滄洲欲莫春臨期數行淚為¶
爾一霑巾¶
　　　過李將軍南鄭林園觀妓¶
郊原風日好百舌弄何頻小婦秦家女將軍天¶
上人鴉歸長郭暮草映大堤春客散垂楊下通¶
橋車馬塵¶
　　　送嚴侍御充東畿觀察判官¶
洛陽征戰後君去問凋殘雲月(一作/日)臨南至風¶
霜向北寒故園經亂久古木隔林看(一作古道/近鄉看)¶
誰訪江城客年年守一官¶
<pb:KR4c0032_SBCK_002-7b>¶
　　　送王端公入奏上都¶
舊國無家訪臨𡵨亦羡歸途經百戰後客過二¶
陵稀秋草通征騎寒城背落暉行當蒙顧問吳¶
楚歳頻饑¶
　　　送營田判官鄭侍御赴上都¶
上國三千里西還(一作/遊)及歲芳故山經亂在春¶
日送歸長曉奏趨雙闕秋成報萬箱幸論開濟¶
力已實海陵倉¶
　　　送李校書赴東浙幕府¶
方従大夫後南去會稽行淼淼滄江外靑靑春¶
<pb:KR4c0032_SBCK_002-8a>¶
草生芸香辭亂(一作/校)事梅吹聽軍聲應訪王家¶
宅空憐江水平¶
　　　清眀後登城眺望¶
風景清眀後雲山睥腉前百花如舊日萬井出¶
新煙草色無空地江流合逺天長安在何處(一/作)¶
(何處/是)遥指夕陽邊¶
　　　陪王明府泛舟¶
花縣弹琴暇樵風載酒時山含秋色近鳥度夕¶
陽遟出沒鳬成浪蒙籠竹亞枝雲峰逐人意來¶
去觧相隨¶
<pb:KR4c0032_SBCK_002-8b>¶
　　　送度支留後若侍御之歙州便赴信州¶
　　　省覲¶
國用憂錢糓朝推此任難即山榆莢變降雨稻¶
花殘林響朝登嶺江喧夜過灘遥知驄馬色應¶
待倚門看¶
　　　餘干夜宴奉餞前蘓州韋使君¶
復拜東陽郡遥馳北闕心行春五馬急向夜一¶
猿深山過康郎近星看婺女臨幸容棲託分猶¶
戀舊棠隂¶
　　　晚次苦竹館郤憶干越舊遊¶
<pb:KR4c0032_SBCK_002-9a>¶
匹馬風塵色千峰旦暮時遥㸔落日盡獨向逺¶
山遟故驛花臨道荒村竹映籬誰憐却廽首歩¶
歩戀南枝¶
　　　送李二十四移家之江州¶
煙塵猶(一作/遥)滿目𡵨路易(一作/亦)沾衣逋(一作/遷)客¶
多南渡征(一作/春)鴻自北飛九江春草緑(一作東/林古寺)¶
(静)千里暮潮歸别後難(一作/誰)相訪全家隱釣磯¶
(一作羡爾全家/隱炉峯對掩扉)¶
　　　送盧判官南湖¶
漾舟仍載酒愧爾意相寛草色南湖緑松聲小¶
<pb:KR4c0032_SBCK_002-9b>¶
署寒水禽前後起(一作/岀)花嶼往来㸔已作滄洲¶
調無心戀一官¶
　　　送張相扶侍之睦州(此公舊任建徳令)¶
遥憶新安舊扁舟復却還淺深看水石来往逐¶
雲山入縣餘花在過門故栁閑東征随子去皆¶
隠薜蘿間¶
　　　集梁耿開元寺所居院¶
到君幽卧處爲我掃莓苔花雨晴天落松風終¶
日来路經深竹過門向逺山開豈得長髙枕中¶
朝正用才¶
<pb:KR4c0032_SBCK_002-10a>¶
　　　贈西鄰盧少府¶
籬落能相近漁樵偶復同苔封三徑絶溪向數¶
家通犬吠寒煙裏鵶鳴夕照中時因杖藜次(一/作)¶
(倘因藍/㪯出)相訪竹林東¶
　　　遊休禪師雙峰寺¶
雙扉碧峰際遥向夕陽開飛錫方獨往孤雲何¶
事来寒潭映白月秋雨上青苔相送東郊外羞¶
看&KR0865;馬回¶
　　　廨中見桃花南枝已開北枝未發因寄¶
　　　杜副端¶
<pb:KR4c0032_SBCK_002-10b>¶
何意同根本開花毎後時應縁去日逺獨自發¶
春遟結實恩(一作/應)難忘(一作/望)無言恨豈知年光¶
不可待空羡向南枝¶
　　　奉送盧貟外之饒州¶
天書萬里至旌斾上江飛日向鄱陽近應㸔吳¶
岫㣲暮㠶何處落潮水背人歸風土無勞問南¶
枝黃葉稀¶
　　　送處士歸州因寄林山人¶
陵陽不可見獨往復如何舊邑雲山裏扁舟来¶
去過鳥聲春谷静草色太湖多儻宿荆溪夜相¶
<pb:KR4c0032_SBCK_002-11a>¶
思漁者歌¶
　　　移使鄂州次峴陽舘懐惟舊居¶
多慙恩未報敢問路何長萬里通秋鴈千峰共¶
夕陽舊遊成逺道此去更違鄊草路深山裏朝¶
朝落客裳¶
　　　送齊郎中赴海州¶
華省占星動孤城望日遥直廬收舊草行縣及¶
新苗滄海天連木青山暮與朝閭閻㡬家散應¶
待下車招¶
　　　重陽日鄂城樓送屈突司直¶
<pb:KR4c0032_SBCK_002-11b>¶
登髙復送逺惆悵洞庭秋風景(一作/水)同前古雲¶
山滿上游蒼蒼来暮雨淼淼逐寒流今日関中¶
事蕭何共爾憂¶
　　　更𬒳奏留淮南送從弟罷使江東¶
又作淮南客還悲木葉聲寒潮落瓜歩秋色上¶
蕪城王事何時盡滄洲羡爾行青山将緑水惆¶
悵不勝情¶
　　　經漂母墓¶
昔賢懷一飯兹事已千秋古墓樵人識前朝楚¶
水流渚蘋行客薦山木杜䳌愁春草茫茫緑王¶
<pb:KR4c0032_SBCK_002-12a>¶
孫舊此遊¶
　　　送李端公赴東都¶
軒轅征戰後江海别離長逺客歸何處平蕪滿¶
故鄊夕陽㠶杳杳舊里樹蒼蒼惆悵蓬山下瓊¶
枝不可忘¶
　　　送王貟外歸朝¶
往来無盡目離别要逢春海内罹多事天涯見¶
近臣芳時萬里客鄊路獨歸人魏闕心常在随¶
君亦向秦¶
　　　送蔣侍御入秦¶
<pb:KR4c0032_SBCK_002-12b>¶
朝見及芳菲恩榮出紫㣲晚光臨伏奏春色共¶
西歸楚客移家老秦人訪舊稀因君鄊里去為¶
掃故園扉¶
　　　洞庭驛逢郴州使還寄李湯司馬¶
洞庭秋水闊南望過衡峰逺客瀟湘裏歸人何¶
處逢孤雲飛不定落葉去無蹤莫使滄浪叟長¶
歌笑爾容¶
　　　送舎弟之鄱陽居¶
鄱陽寄家處自别掩柴扉故里何人在滄波孤¶
客稀湖山春草遍雲木夕陽㣲南去逢廽鴈應¶
<pb:KR4c0032_SBCK_002-13a>¶
憐相背飛¶
　　　送裴二十端公使嶺南¶
蒼梧萬里路空見白雲来逺國知何在憐君去¶
未廻桂林無落葉梅嶺自花開陸賈千年後誰¶
㸔朝漢臺¶
　　　過桃花夫人廟¶
寂寞應千歲桃花想一枝路人㸔古木江月向¶
空祠雲雨飛何處山川是舊時獨憐春草色猶¶
似憶佳期¶
　　　鄂渚送池州程使君¶
<pb:KR4c0032_SBCK_002-13b>¶
蕭蕭五馬動欲别謝臨川落日蕪湖色空山梅¶
冶(一作/野)煙江潮通廨舎楚老拜戈船風化東南¶
滿行舟来去傳¶
　　　送友人西上¶
覊心不自解有别㑹沾衣春草連天積五陵逺¶
客歸十年經轉戰㡬處便芳菲想見函関路行¶
人去亦稀¶
　　　送梁郎中赴吉州¶
遥想廬陵郡還聽叔度歌舊官移上象新令布¶
中和㸔竹經霜少聞猿帶雨多但愁徴拜日無¶
<pb:KR4c0032_SBCK_002-14a>¶
柰借留何¶
　　　過湖南羊處士别業(一作来處士别業)¶
杜門成白首湖上寄生涯秋草蕪(一作/閑)三徑寒¶
塘獨一家鳥歸村落盡水向縣城斜自有東籬¶
菊年年解作花(一作爱汝醒還/醉東籬菊正花)¶
　　　送河南元判官赴河南(御/名)當苗稅充百¶
　　　官俸錢¶
春草長河曲離心共渺然方收漢家俸獨向汶¶
陽田鳥雀空城在榛蕪舊路還山東征戰苦㡬¶
處有人煙¶
<pb:KR4c0032_SBCK_002-14b>¶
　　　夏中崔中丞宅見海紅揺落一花獨開¶
何事一花殘閑庭百草䦨緑滋經雨發紅艶隔¶
林㸔竟日餘香在過時獨秀難共憐芳意晚秋¶
露未須團¶
　　　使還至菱陂驛渡溮水作¶
清川巳再渉疲馬共西還何事行人倦終年流¶
水閑孤煙飛廣澤一鳥向空山愁入雲峰裏蒼¶
蒼閉古関¶
　　　送齊郎中典括州¶
星象移何處旌麾獨向東勸耕滄海畔聽訟台¶
<pb:KR4c0032_SBCK_002-15a>¶
雲中樹色雙溪合猿聲萬嶺同石門康樂住㡬¶
里枉㠶通¶
　　　過隱空和尚故居¶
自從飛錫去人到沃洲稀林下期何在山中春¶
獨歸踏花㝷舊徑映竹掩空扉寥落東峰上猶¶
堪静者依¶
　　　過蕭尚書故居見李花感而成詠¶
手植已芳菲心傷故徑㣲往年啼鳥至今日主¶
人非滿地誰當掃随風豈復歸空憐舊隂在門¶
客共沾衣¶
<pb:KR4c0032_SBCK_002-15b>¶
　　　送袁處士¶
閑田北川下静者去躬耕萬里空江菼孤舟過¶
郢城種荷依野水移柳待山鶯出處安能問浮¶
雲豈有情¶
　　　酬李侍御登岳陽見寄¶
想見孤舟去無由此路㝷暮㠶遥在眼春色獨¶
何心緑水瀟湘闊青山鄠柱深誰當北風至為¶
爾一開襟¶
劉随州文集卷第二終¶
