# -*- mode: mandoku-view; -*-
#+TITLE: 劉隨州文集
#+DATE: 2015-09-11 08:05:19.000641
#+PROPERTY: ID KR4c0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0166-007劉隨州詩集-卷第七.
<pb:KR4c0032_SBCK_007-1a>¶
劉随州文集卷第七¶
　　　　　　　　随州刺史劉　長卿¶
　　　奉使新安自桐廬縣經嚴陵釣臺宿七¶
　　　里灘下寄使院諸公¶
悠然釣臺下懷古時一望江水自潺湲行人獨¶
惆悵新安從此始桂檝方蕩漾廽轉百里間青¶
山千萬狀連崖去不断對嶺遥相向夾岸黛色¶
愁沉沉緑波上夕陽留古木水鳥拂寒浪月下¶
扣船聲煙中採菱唱猶憐負羈束未暇依清曠¶
牽役徒自勞近名非所向何時故山裏却醉松¶
<pb:KR4c0032_SBCK_007-1b>¶
花釀廽首唯白雲孤舟復誰訪¶
　　　題武丘寺¶
靑林虎丘寺林際翠㣲路仰(一作/却)見山僧來遥¶
從飛鳥處(一作/去)兹峯論寳玉千載唯丘暮埋劒¶
人空傳鑿山龍巳去捫蘿披翳薈路轉夕陽遽¶
虎嘯崔谷寒猿鳴杉(一作/桂)松暮徘徊北樓上江¶
海窮一顧日映千里㠶鵶歸萬家樹蹔因愜所¶
適果得損外慮庭暗棲閑雲簷香滴甘露乆迷¶
空寂理多為繁華故永欲投死生餘生豈能誤¶
　　　奉餞鄭中丞罷淅西節度還京¶
<pb:KR4c0032_SBCK_007-2a>¶
天上移將星元軍罷龍節三軍含怨慕横吹聲¶
断絶五馬嘶城隅萬人卧車轍滄洲浮雲暮杳¶
杳去㠶發廻首不問家歸心遥向闕煙波限吴¶
楚日夕事淮&KR1724;吊影失所依側身随下列孤蓬¶
飛不定長劒光未㓕緑綺為誰彈緑芳堪自擷¶
悵然江南春獨此湖上月千里懐去思百憂變¶
華髪頌聲满江海今古流不謁¶
　　　送裴四判官赴河西軍試¶
吏道豈易愜如君誰與儔逢時將騁驥臨事無¶
全牛鮑叔幸相知田蘇頗同遊英資挺孤秀清¶
<pb:KR4c0032_SBCK_007-2b>¶
論含古流出寒佐持簡辭家擁鳴騶憲臺貴公¶
舉幕府資良籌武士佇明試皇華難乆留陽関¶
望天盡洮水令人愁萬里㸔一鳥曠然煙霞收¶
晚花對古戍春雪含邉州道路難暫隔音塵那¶
可求他時相望處明月西南樓¶
　　　旅次丹陽郡遇康侍御宣慰召募兼别¶
　　　岑單父¶
客心募千里廽首煙花繁楚水渡歸夣春江連¶
故園羈人懐上國驕虜窺中原胡馬暫為害漢¶
臣多負恩羽書晝夜飛海内風塵昏雙鬢日已¶
<pb:KR4c0032_SBCK_007-3a>¶
白孤舟心且論繡衣從此来汗馬宣王言憂憤¶
激忠勇悲歡動黎元南徐争赴難發卒如雲屯¶
倚劒看太白洗兵臨海門故人亦滄洲少别堪¶
傷魂積翠下京口歸潮落山根如何天外㠶又¶
此波上樽空使憶君處鶯聲催淚痕¶
　　　客舎贈别韋九建赴任河南韋十七造¶
　　　赴任鄭縣便覲省¶
與子頗疇昔常時仰英髦弟兄盡公噐詩賦凌¶
風騷頃者遊上國獨能光選曹香名冠二陸精¶
鑒逢山濤且副倚門望莫辭趍府勞桃花照綵¶
<pb:KR4c0032_SBCK_007-3b>¶
服草色連靑𫀆征馬臨素滻離人傾濁醪華山¶
微雨霽祠上殘雲髙而我倦棲屑别君良欎陶¶
春風亦未已旅思空滔滔拙分甘棄置窮居長¶
蓬蒿人生未鵾化物議如鴻毛迢遞兩鄊别慇¶
懃一寶刀清琴有古調更向何人操¶
　　　送元八遊汝南¶
元生實竒邁幸此論疇昔刀筆素推髙鋒鋩乆¶
無敵縦横濟時意跌宕過人蹟破産供酒錢盈¶
門皆食客田園湏失計資用深相迫生事誠可¶
憂嚴裝逺何適世情薄恩義俗態輕窮厄四海¶
<pb:KR4c0032_SBCK_007-4a>¶
金雖多其如向人惜迢遞朗陵道悵望都門夕¶
向别伊水南行㸔楚雲隔繁蟬動髙栁疋馬斯¶
平澤潢潦今正深陂湖未澄碧人生不得巳自¶
可甘形役勿復樽前酒離居剰悽戚¶
　　　奉和李大夫同吕評事太行苦熱行兼¶
　　　寄院中諸公仍呈王貟外¶
迢遞太行路自古稱險惡千騎嚴欲前群峯望¶
如削火雲從中出仰視飛鳥落汗馬卧髙原危¶
旌倚長薄淸風何不至赤日何煎鑠石枯山木¶
燋鱗窮水泉涸九重今旰食萬里傳明略諸將¶
<pb:KR4c0032_SBCK_007-4b>¶
候軒車元凶愁鼎鑊何勞短兵接自有長纓縳¶
通越事豈難渡瀘功未慱朝辭羊腸阪夕望具¶
丘郭漳水斜遶營常山遥入幕永懐姑蘇下遥¶
寄建安作白雪和難成滄波意空託陳琳書記¶
說王粲從軍樂早晚歸漢廷随公上麟閣¶
　　　洛陽主簿叔知和驛承恩赴選伏辭一¶
　　　首¶
仲父王佐材屈身仇香位一從理京劇萬事皆¶
客易則知無不可通変有餘地噐宇溟渤寛文¶
鋒鏌鋣利憧憧洛陽道日夕皇華使二載出江¶
<pb:KR4c0032_SBCK_007-5a>¶
亭一心奉王事功成良可録道在知無愧天府¶
留香名銓闈就明試賦詩皆舊友攀轍多新吏¶
綵服辭髙堂青𫀆擁征騎此行季春月時物正¶
鮮媚官栁隂相連桃花色如醉長安想在目前¶
路遥髣髴落日看華山関門逼青翠行瞻稍巳¶
隔結戀無能慰誰念樽酒間徘徊竹林意¶
　　　題冤句宋少府聴留别¶
宋侯人之秀獨歩南曹吏世上無此才天生一¶
公噐尚甘黄綬屈未適青雲意洞澈萬頃陂昻¶
蔵千里驥從宦聞苦節應物推髙誼薄俸不自¶
<pb:KR4c0032_SBCK_007-5b>¶
資傾家共人費顧予倦棲託終日憂窮匱開口¶
即有求私心豈無愧幸逢東道主因輟西征騎¶
對話堪息機披文欲忘味壷觴招過客几案無¶
留事緑樹映層城蒼苔覆閑地一言重然諾累¶
夕陪宴慰何意秋風来颯然動歸思留歡殊自¶
愜去念能為累草色愁别時槐花落行次臨岐¶
仍把手此㑹良不易他日瓊樹枝相思勞夢寐¶
　　　罷攝官後將還舊居留辭李侍御¶
江海今為客風波失所依白雲心已負黄綬計¶
仍非累辱群公薦頻霑一尉微去緑焚玉石來¶
<pb:KR4c0032_SBCK_007-6a>¶
為采葑菲州縣名何在漁樵事亦違故山桃李¶
月初服薜蘿衣熊軾分朝寄龍韜觧賊圍風謡¶
傳吏體雲物助兵威白雪飄辭律靑春發禮闈¶
引軍横吹動援翰捷書揮草暎番營緑花臨檄¶
羽飛全吴争轉戰狂虜怯知機憶昨趨金節臨¶
時廢玉徽俗流應不厭靜者或相譏世難慵干¶
謁時閑喜放歸潘郎悲白髮謝客愛清輝樗散¶
材因棄交親迹已稀獨愁看五柳無事掩雙扉¶
世累多行路生涯向釣磯榜連溪水碧家羡渚¶
田肥旅食傷飄梗巖栖憶采薇悠然獨歸去回¶
<pb:KR4c0032_SBCK_007-6b>¶
首望旌旗¶
　　　贈别于(一作/韋)羣投筆赴安西¶
風流一才子經史仍滿腹心鏡萬象生文鋒衆¶
人服頃遊靈臺下頻棄荆山玉蹭蹬空數年裵¶
回冀㣲禄朅來投筆硯長揖謝親族且欲圖變¶
通安能守拘束本持鄉曲譽肻料泥塗辱誰謂¶
命迍邅還令計反覆西戎今未弭胡騎屯山谷¶
坐恃龍豹韜全輕蜂蠆毒拂衣従此去擁傳一¶
何速元帥許提携他人佇瞻矚出門寡儔侣矧¶
乃無僮僕黠虜時相逢黄沙莫愁宿蕭條逺回¶
<pb:KR4c0032_SBCK_007-7a>¶
首萬里如在目漢境天西窮胡山海邉緑想聞¶
羗笛處淚盡関山曲地闊鳥飛遟風寒馬毛縮¶
邊愁如浩蕩離思空断續塞上歸限賖樽前别¶
期促知君志不小一舉淩鴻鵠且願樂從軍功¶
名正殊俗(逺迴)¶
　　　送薛據宰涉縣(自永楽主簿陟狀/㝷復選受此官)¶
故人河山秀獨立風神異人許白眉長天資青¶
雲噐雄辭變文名髙價喧時議下筆盈萬言皆¶
合古人意一從負能名數載猶卑位寳劒誠可¶
用烹鮮是虚棄昔聞在河上髙卧自無事几案¶
<pb:KR4c0032_SBCK_007-7b>¶
終日閑蒲鞭使人畏頃因歲月满方謝風塵吏¶
頌徳有輿人薦賢逢八使棲鵉往已屈馴雀今¶
可嗣此道如不移雲霄坐應致縣前漳水緑郭¶
外晋山翠日得謝客遊時堪陶令醉前期今尚¶
逺握手空宴慰驛路踈栁長春城百花媚徘徊¶
白日隠暝色含天地一鳥向㶚陵孤雲送行騎¶
夫君多述作而我常諷味頼有瓊瑶資能寛別¶
離思槐隂覆堂殿苔色上階砌鳥倦自歸飛雲¶
閑獨容㵝既将慕幽絶兼欲看定慧遇物忘世¶
縁還家懶生計無生妄已息有妄心可制心鏡¶
<pb:KR4c0032_SBCK_007-8a>¶
常虚明時人自淪翳¶
　　　早春贈别趙居士還江左時長卿下第¶
　　　歸嵩陽舊居¶
見君風塵裏意出風塵外自有滄洲期含情十¶
餘載深居鳯城曲日預龍華會果得僧家縁能¶
遺俗人態一身今巳適萬物知何愛悟法電巳¶
空看心水無礙且將窮妙理兼欲㝷勝槩何獨¶
謝客遊當為逺公輩放舟馳楚郭負杖辭秦塞¶
日送南飛雲令人想吴㑹遥思舊遊處髣髴疑¶
相對夜火金陵城春煙石頭瀬滄波極天未萬¶
<pb:KR4c0032_SBCK_007-8b>¶
里明如帶一片孤客㠶飄然向青靄楚天合江¶
氣雲色常霮䨴隠見湖中山相連數州内君行¶
意可得全與時人背歸路随楓林還鄉念蓴菜¶
顧予尚羈束何幸承眄睞素願徒自勤清機本¶
難逮累幸忝賓薦未路逢沙汰濩洛名不成徘¶
徊意空大逢時雖貴逹守道甘易退逆旅鄉夣¶
頻春風客心碎别君日已逺離念無明晦予亦¶
反柴荆山田事耕耒¶
　　　夜宴洛陽程九主簿宅送楊三山人往¶
　　　天台㝷智者禪師隠居¶
<pb:KR4c0032_SBCK_007-9a>¶
東林問逋客何處棲幽偏满復萬餘卷息機三¶
十年志圖良巳乆鬢髮空蒼然調嘯寄踈曠形¶
骸如棄捐本家関西族别業嵩陽田雲卧能獨¶
往山棲幸周旋垂竿不在魚賣藥不為錢䔧杖¶
閑倚壁松花常醉眠頃辭青溪隠来訪赤縣仙¶
南畆自甘賤中朝唯愛賢仍空世諦法逺結天¶
台縁魏闕從此去滄洲知所便主人瓊枝秀寵¶
别瑶華篇落日掃塵榻春風吹客舩此行頗自¶
適物外誰能牽弄棹白蘋裏掛㠶飛鳥邉落湖¶
見孤嶼徹底觀澄漣鴈過湖上月猿聲峰際天¶
<pb:KR4c0032_SBCK_007-9b>¶
群峰趨海嶠千里黛相連遥倚赤城上曈曈𥘉¶
日圎昔聞智公隠此地常安禪千載巳如夣下¶
燈今尚傳雲龕閉遺影石窟無人煙古寺暗喬¶
木春崖鳴細泉流塵既寂寞&KR1210;想増嬋娟山鳥¶
怨庭樹門人思歩蓮夷猶懷永路悵望臨清川¶
漁人來夢裏沙鷗飛眼前獨遊豈易愜群動多¶
相纒羡爾五湖夜往来閑扣船¶
　　　瓜洲驛奉餞張侍御公拜膳部郎中却¶
　　　復憲臺充賀蘭大夫留後使之嶺南時¶
　　　侍御先在淮南幕府¶
<pb:KR4c0032_SBCK_007-10a>¶
太華髙標峻青陽淑氣盤属辭傾浡澥稱價扶¶
琅玕楊葉頻推中芸香早拜官後来慚轍跡先¶
逹仰門䦨佐劇勞黄緩提綱疾素餐風生趨府¶
歩竿偃觸邪冠骨鯁知難屈鋒鋩豈易干佇将¶
調玉鉉翻自落金丸異議那容直專權本畏彈¶
寸心寜有負三黜竟無端適喜鴻私䧏旋驚羽¶
檄攅國憐朝市易人怨虎狼殘天地龍𥘉見風¶
塵虜未殫随川歸少海就日背長安副相榮分¶
寄輸忠義不刋擊胡馳汗馬遷蜀扈鳴銮月罷¶
名卿署星懸上将壇三軍摇斾出百越畫圗觀¶
<pb:KR4c0032_SBCK_007-10b>¶
茅茹能相引泥沙肯再蟠兼榮知任重交辟許¶
才難勁直随臺栢芳香動省蘭壁從全趙去鵬¶
自北溟摶星象衘新寵風霜帶舊寒是非生倚¶
伏榮辱繫悲歡疇昔偏殊眄屯蒙獨永歎不才¶
成擁腫失計似邯鄲江國傷移律家山憶考槃¶
一為鷗鳥誤三見露華團廽首青雲裏應憐濁¶
水瀾愧將生事托羞向鬢毛看知巳傷愆素他¶
人自好丹卿春連楚越旅宿寄風湍世路東流¶
水滄江一釣竿松聲伯禹穴草色子陵灘度嶺¶
情何遽臨流興未䦨梅花分路逺楊子上潮寛¶
<pb:KR4c0032_SBCK_007-11a>¶
夢想懐依倚煙波限渺漫且愁無去鴈寜兾少¶
廽鵉極浦春㠶逈空郊晚騎單獨憐南渡月今¶
夕送歸鞍¶
　　　至徳三年春正月時謬䝉差攝海鹽令¶
　　　聞王師收二京因書事寄上淅西節度¶
　　　李侍郎中丞行營五十韻¶
天上胡星孛人間(一作/東山)反氣横風塵生汙馬河¶
洛縱長鯨本謂(一作/为)才非據誰知(一作/防)禍巳萌¶
食參将可待誅錯輒爲名萬里兵鋒接三時羽¶
檄驚負恩殊鳥獸流毒遍黎珉朝市成蕪没干¶
<pb:KR4c0032_SBCK_007-11b>¶
戈起戰争人心懸反覆(一作/覆載)天道暫虚盈略地¶
侵中土傳烽到上京王師䧟魑魅帝座逼攙槍¶
渭水嘶胡馬秦山泣漢兵関原馳萬騎煙火亂¶
千甍鳯駕瞻西幸龍樓議(一作/向)北征自将行破¶
竹誰學去吹笙白日重輪慶玄穹再造榮鬼神¶
潜釋(一作/蓄)憤夷狄逺輸誠海内戎衣卷関中賊¶
壘乎山川随轉戰草木困(一作/助)横行區宇神功¶
立謳歌(一作/謡)帝業成天廽萬象慶龍見五雲迎¶
小苑春猶在長安日更明星辰歸正位(一作/路)雷¶
雨發殘生文物登前古蕭韶下太清未央新栁¶
<pb:KR4c0032_SBCK_007-12a>¶
色長樂舊鍾聲八使推邦彦中司案國程蒼生¶
属伊吕明主仗(一作/伏)韓彭兇醜將除蔓奸豪巳¶
負荆世危看柱石時難識忠貞薄伐徴貔虎長驅¶
擁斾旌呉山依重鎮江月帶行營金石懸詞律¶
煙雲動筆精運籌𥘉减竈調鼎未和羔北虜傳¶
𥘉解東人望已傾池塘催謝客花木待春卿昔¶
忝登龍首能傷困驥鳴艱難悲伏(一作/仗)劎提握¶
喜懸衡巴曲誰堪聽秦臺自有情遂令辭短褐¶
仍欲請長纓乆客田園廢𥘉官印綬䡖榛蕪上¶
國路苔蘚北山楹懶慢羞趨府驅馳憶退(一作/近)¶
<pb:KR4c0032_SBCK_007-12b>¶
耕榴花無暇醉蓬髪帶愁縈地僻方言異身微¶
俗慮(一作/累)并家憐雙鯉断才媿小鱗烹滄海今¶
猶滯青陽嵗又更洲香生杜若谿煖(一作/逺)戯鵁¶
鶄煙水(一作/雪)宜春候褰関(一作/開)值晚晴潮聲來¶
萬井山色映孤城旅夣親喬木歸心亂早鶯倘¶
無知巳在今巳訪蓬瀛¶
劉随州文集卷第七終¶
