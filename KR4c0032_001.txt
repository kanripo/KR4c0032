# -*- mode: mandoku-view; -*-
#+TITLE: 劉隨州文集
#+DATE: 2015-09-11 08:05:18.749117
#+PROPERTY: ID KR4c0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0166-001劉隨州詩集-卷第一.
<pb:KR4c0032_SBCK_001-1a>¶
劉随州文集卷第一¶
　　　　　　　　　随州刺史劉　長卿¶
　　　逢雪宿芙蓉山主人¶
日暮蒼山逺天寒白屋貧柴門聞犬吠風雪夜¶
歸人¶
　　　送張起崔載華之閩中¶
朝無寒士逹家在舊山貧相送天涯裏憐君更¶
逺人¶
　　　贈秦系徴君¶
群公誰讓位五柳獨知貧惆悵青山路煙霞老¶
<pb:KR4c0032_SBCK_001-1b>¶
此人¶
　　　秦系頃以家事獲謗因出舊山毎荷觀¶
　　　察崔公見知欲歸未遂感其流寓詩以¶
　　　贈之¶
𥘉迷武陵路復出孟嘗門廽首江南岸青山與¶
舊恩¶
　　　夜中對雪贈秦系時秦𥘉與謝氏離婚¶
　　　謝氏在越¶
月明花滿地君自憶山隂誰遣因風起紛紛亂¶
此心¶
<pb:KR4c0032_SBCK_001-2a>¶
　　　湘妃¶
帝子不可見秋風来暮思嬋姢湘江水千載空¶
蛾眉¶
　　　斑竹¶
蒼梧千載後斑竹對湘沅欲識湘妃怨枝枝滿¶
淚㾗¶
　　　春草宫懐古¶
君王不可見芳草舊宫春猶帶羅裙色青青向¶
楚人¶
　　　正朝覧鏡作¶
<pb:KR4c0032_SBCK_001-2b>¶
憔悴逢新歲茅扉見舊春朝来明鏡裏不忍白¶
頭人¶
　　　瓜洲道中送李端公南渡後歸揚州道¶
　　　中寄¶
片㠶何處去匹馬獨歸遅惆悵江南北青山欲¶
暮歸¶
　　　送張十八歸桐廬¶
歸人乗野艇帶月過江村正落寒潮水相随夜¶
到門¶
　　　過白鶴觀㝷岑秀才不遇¶
<pb:KR4c0032_SBCK_001-3a>¶
不知方外客何事鏁空房應向桃源裏教他喚¶
阮郎¶
　　　聽彈琴¶
冷冷七絲上静聽松風寒古調雖自愛今人多¶
不彈¶
　　　遊南國偶見在隂墻下葵因以成脉¶
此地常無日青青獨在隂太陽偏不及非是未¶
傾心¶
　　　入百丈澗見桃花晚開¶
百丈深澗裏過時花欲妍應縁地勢下遂使春¶
<pb:KR4c0032_SBCK_001-3b>¶
風偏¶
　　　送子婿崔真甫李穆徃揚州¶
渡口發梅花山中動泉脉蕪城春草生君作揚¶
州客¶
　　　其二¶
半邏鶯滿樹新年人獨還落花逐水流共到茱¶
茰湾¶
　　　其三¶
鴈還空渚在人去落潮飜臨水獨揮手殘陽歸¶
掩門¶
<pb:KR4c0032_SBCK_001-4a>¶
　　　其四¶
狎鳥携稚子釣魚終老身殷勤嘱歸客莫話桃¶
源人¶
　　　寄龍山道士許法稜¶
悠悠白雲裏獨住青山客林下晝焚香桂花同¶
寂寂¶
　　　送方外上人¶
孤雲将野鶴豈向人間住莫買沃州山時人巳¶
知處¶
　　　送靈澈上人¶
<pb:KR4c0032_SBCK_001-4b>¶
蒼蒼竹林寺杳杳鍾聲晩荷笠帶夕陽青山獨¶
歸逺¶
　　　茱茰湾北荅崔載華問¶
荒凉野店絶迢遞人煙逺蒼蒼古木中多是隋¶
家苑¶
　　　赴楚州次自田途中阻淺問張南史¶
楚城今近逺積靄寒塘暮水淺舟且遲淮潮至¶
何處¶
　　　江中對月¶
空洲夕煙歛望月秋江裏歴歴沙上人月中孤¶
<pb:KR4c0032_SBCK_001-5a>¶
渡水¶
　　　過劉員外長卿别墅¶
謝客開山後郊扉與水通江湖千里别衰老一¶
尊同返炤寒川滿平田莫雪空滄洲自有趣不¶
復哭途窮¶
　　　碧澗别墅喜皇甫侍御相訪¶
荒村帶返照落葉亂紛紛古路無行客寒山獨¶
見君野橋經雨斷澗水向田分不爲憐同病何¶
人到白雲¶
　　　𥘉到碧澗招明契上人¶
<pb:KR4c0032_SBCK_001-5b>¶
漸老知身累𥘉寒曝背眠白雲留永日黃葉減¶
餘年猿䕶牎前樹泉澆苦後田沃洲能共隱不¶
用道林錢¶
　　　送少微上人遊天台¶
石槗人不到獨往更迢迢乞食山家少㝷鐘野¶
路遥松門風自埽瀑布雪難消秋夜聞清梵餘¶
音逐海潮¶
　　　却歸睦州至七里灘下作¶
南歸猶謫宦獨上子陵灘江樹臨洲晚沙禽對¶
水寒山開斜炤在石淺亂流難惆悵梅花早年¶
<pb:KR4c0032_SBCK_001-6a>¶
年此地㸔¶
　　　對酒寄嚴維¶
陋巷喜陽和衰顔對酒歌懶從華髪亂閑任白¶
雲多郡簡容垂釣家貧學弄梭門前七里瀬早¶
晚子陵過¶
　　　酬劉貟外見寄　附嚴維¶
蘇耽佐郡時近出白雲司藥𥙷清羸疾窓吟絶¶
妙辭柳塘春水慢花䲧夕陽遲欲識懐君意朝¶
朝訪楫師¶
　　　新年作¶
<pb:KR4c0032_SBCK_001-6b>¶
鄊心新歲切天畔獨澘然老至居人下春歸在¶
客先嶺猿同旦暮江柳共風煙巳似長沙傳從¶
今又㡬年¶
　　　朱放自杭州與故里相使君立碑囬因¶
　　　以奉簡吏部楊侍郎製文¶
片石羊公後凄凉江水濵好辭千古事堕淚萬¶
家人鵩集占書乆鵉囬刻篆新不堪相顧恨文¶
字日生塵¶
　　　送宣尊師醮畢歸越¶
吹簫江上晚惆悵别茅君踏火能飛雪登刀入¶
<pb:KR4c0032_SBCK_001-7a>¶
白雲晨香長日在夜磬滿山聞揮手桐溪路無¶
情水亦分¶
　　　送裴郎中貶吉州¶
亂軍交白刃一騎出黃塵漢節同歸闕江帆共¶
逐臣猨愁岐路晚梅作異方春知己鄼侯在應¶
憐脫粟人¶
　　　送裴使君赴荆南充司馬¶
盛府南門寄前程積水中月明臨夏口山晩望¶
巴東故節辭江郡寒笳發渚宫漢川風景好遥¶
羡逐(一作/繼)羊公¶
<pb:KR4c0032_SBCK_001-7b>¶
¶
　　　酬皇甫侍御見寄時前相國姑臧公𥘉¶
　　　臨郡¶
離别江南北汀洲葦再黃路遥雲共水砧迥月¶
如霜歳儉依仁政年衰憶故鄉佇看(一作/君)宣室¶
召漢法倚張綱¶
　　　月下呈張秀才¶
<pb:KR4c0032_SBCK_001-8a>¶
自古悲摇落誰人奈此何夜蛬偏傍枕寒鳥數¶
移柯向老三年謫當秋百感多(一作無愁/百口多)家貧¶
惟好月空媿子猷過¶
　　　酬劉員外月下見呈　附章八元¶
夜涼河漢白卷箔出南軒過月鴻争逺辭枝葉¶
暗翻獨謡聞麗曲緩歩接清言宣室思前席行¶
看拜主恩¶
　　　酬張夏¶
幾歲依窮海頽年惜故隂劍寒空有氣松老欲¶
無心翫雪勞相訪看山正獨吟孤舟且莫去前¶
<pb:KR4c0032_SBCK_001-8b>¶
路水雲深¶
　　　送李使君貶連州¶
獨過長沙去誰堪此路愁秋風散千騎寒雨泊¶
孤舟賈誼辭明主蕭何識故侯漢廷當自召湘¶
水但空流¶
　　　秋夜北山精舍觀體如師梵¶
焚香奏仙唄向夕遍空山淸切兼秋逺威儀對¶
月閑靜分巖響荅㪚逐海潮還幸得風吹去隨¶
人到此間¶
　　　酬張夏雪夜赴州訪别途中苦寒作¶
<pb:KR4c0032_SBCK_001-9a>¶
扁舟乗興客不憚苦寒行晚暮相依分江潮欲¶
别情水聲冰下咽砂路雪中平舊劒鋒鋩盡應¶
嫌贈脫輕¶
　　　㝷洪尊師不遇¶
古木無人地来㝷羽客家道書堆玉按仙帔疊¶
青霞鶴老難知歲梅寒未作花山中不相見何¶
處化丹砂¶
　　　喜鮑禪師自龍山至¶
故居(一作/山)何日下春草欲芊芊猶對山中月誰聽¶
石上泉猿聲知後夜花發見流年杖錫閑来往¶
<pb:KR4c0032_SBCK_001-9b>¶
無心到處禪¶
　　　送方外上人之常州依蕭使君¶
宰臣思得度鷗鳥戀為群逺客廽飛錫空山卧¶
白雲夕陽孤艇去秋水兩溪分歸共臨川史同¶
翻具葉文¶
　　　宿北山禪寺蘭若¶
上方鳴夕磬林下一僧還宻行傳人少禪心對¶
虎閑青松臨古路白日滿寒山舊識窓前桂經¶
霜更待(一作/得)攀¶
　　　赴新安别梁侍郎¶
<pb:KR4c0032_SBCK_001-10a>¶
新安君莫問此路雲水深江海無行跡孤舟何¶
處㝷青山空向淚白月豈知心縱有餘生在終¶
傷老病侵¶
　　　江州留别薛六柳八二貟外¶
江海相逢少東南别處長獨行風嫋嫋相去水¶
茫茫白首辭同舎青山背故鄊離心與潮信每¶
日到潯陽¶
　　　和州留别穆郎中¶
播遷悲逺道揺落感衰容今日猶多難何年更¶
此逢世交黄葉散鄊路白雲重明發㸔煙樹唯¶
<pb:KR4c0032_SBCK_001-10b>¶
聞江北鐘¶
　　　和州送人歸復郢¶
因家漢水曲相送掩柴扉故郢生秋草寒江淡¶
落暉緑林行客少赤壁住人稀獨過潯陽去潮¶
歸人不歸¶
　　　送金昌宗歸錢塘¶
新家浙江上獨泛落潮歸秋水照華髪凉風生¶
褐衣柴門嘶馬少䔧杖拜人稀惟有陶潜柳蕭¶
條對掩扉¶
　　　酬張夏别後道中見寄¶
<pb:KR4c0032_SBCK_001-11a>¶
離群方歲晏謫宦在天涯暮雪同行少寒潮欲¶
上遟海鷗知吏傲砂鶴見人衰只畏生秋草西¶
歸亦未期¶
　　　新安奉送穆諭徳歸朝賦得行字¶
九重宣室召萬里建溪行事直皇天在歸遟白¶
髪生用材身復起覩聖眼猶明離别寒江上潺¶
湲若有情¶
　　　偶然作¶
野寺長依止田家或往還老農開古地夕鳥入¶
寒山書劒身同廢煙霞吏共閑豈能将白髪扶¶
<pb:KR4c0032_SBCK_001-11b>¶
杖岀人間¶
　　　送州人孫沅自本州却歸句章新营所¶
　　　居¶
故里歸成客新家去未安詩書滿蝸舎征稅反¶
漁竿火種山田薄星居海島(一作/鳥)寒憐君不得¶
巳歩歩别離難¶
　　　送李貟外使還蘇州兼呈前袁州李使¶
　　　君賦得長字袁州即貟外之從兄¶
别離共成怨(一作誠/共怨)衰老更難忘夜月留同舎¶
秋風在逺鄉朱絃徐向燭白髪強臨觴歸獻西¶
<pb:KR4c0032_SBCK_001-12a>¶
陵作誰知此路長¶
　　　酬李貟外從崔録事載華宿三河戍先¶
　　　見寄¶
寒江鳴石瀬歸客夜𥘉分人語空山荅猿聲獨¶
戍聞遟来朝及暮愁去水連雲歲晚心誰在青¶
山見此君¶
　　　見秦系離婚後出山居作¶
豈知偕老重垂老絶良姻郗氏誠難負朱家自¶
愧貧綻衣留欲故織錦罷經春何况蘼蕪緑(一/作)¶
(在)空山不見人¶
<pb:KR4c0032_SBCK_001-12b>¶
　　　酬秦系¶
鶴書猶未至那出白雲来舊路經年别寒潮毎¶
日廽家空歸海燕人老發江梅最憶門前柳閑¶
居手自栽¶
　　　歲日作¶
建寅廽北斗看暦占春風律變滄江外年加白¶
髪中春衣試稚子夀酒勧衰翁今日陽和發榮¶
枯豈不同¶
　　　題元録事開元所居¶
幽居蘿薜情髙卧紀綱行鳥散秋鷹下人閑春¶
<pb:KR4c0032_SBCK_001-13a>¶
草生冐嵐歸野寺收印出山城今日新安郡因¶
君水更清¶
　　　送崔載華張起之閩中¶
不識閩中路遥知别後心猿聲入嶺切鳥道問¶
人深旅食過夷落方言㑹越音西征開幕府早¶
晚用陳琳¶
　　　送張司直越嶺南謁張尚書¶
畨禺萬里路逺客片㠶過盛府依横海荒祠拜¶
伏波人經秋瘴變鳥墜火雲多誠憚炎洲裏無¶
如一顧何¶
<pb:KR4c0032_SBCK_001-13b>¶
　　　寄㑹稽公徐侍郎(公時在王傳)¶
揺落淮南葉秋風想越吟鄒枚入梁苑逸少在¶
山隂老鶴無衰貌寒松有本心聖朝難稅駕惆¶
悵白雲深¶
　　　送朱山人越州賊退後歸山隂别業¶
越州𥘉罷戦江上送歸橈南渡無来客西陵自¶
落潮空城垂故柳舊業廢春苗閭里相逢少鸎¶
花共寂寥¶
　　　秋夜肅公房喜普門上人自陽羡山至¶
山棲乆不見林下偶同遊早晚来香積何人住¶
<pb:KR4c0032_SBCK_001-14a>¶
沃洲寒禽驚後夜(一作獨夜/一作後晩)古木帶髙秋却入¶
千峰去孤雲不可留¶
　　　送李祕書却赴南中(此公舉家先流嶺外/兄弟数人俱没南中)¶
却到畨禺曰應傷昔所依炎洲百口住故國㡬¶
人歸路識梅花在家存棣蕚稀獨逢廻鴈去猶¶
作舊行飛¶
　　　過前安宜張明府郊居¶
寂寥東郭外白首一先生解印孤琴在移家五¶
柳成夕陽臨水釣春雨向田耕終日空林下何¶
人識此情¶
<pb:KR4c0032_SBCK_001-14b>¶
　　　使廽次柳楊過元八所居¶
君家楊桞渡来往落㠶過緑竹經寒在青山欲¶
暮多薜蘿誠可戀婚家復如何無柰閑門外漁¶
翁夜夜歌¶
　　　送李侍御貶郴州¶
洞庭波渺渺君去吊靈均幾路三湘水全家萬¶
里人聽猿明月夜㸔桞故年春憶想汀洲畔傷¶
心向白蘋¶
　　　寄普門上人¶
白雲寒卧處不向世人傳聞在千峰裏心知獨¶
<pb:KR4c0032_SBCK_001-15a>¶
夜禪辛勤羞薄禄依止愛閑田惆悵王孫草青¶
青又一年¶
　　　逢郴州使因寄鄭恊律¶
相思楚天外夢寐楚猿吟更落淮南葉難爲江¶
上心衡陽問人逺湘水向君深欲逐孤㠶去茫¶
茫何處㝷¶
　　　岳陽館中望洞庭湖¶
萬古巴丘戍平湖北望長問人何淼淼愁暮更¶
蒼蒼疊浪浮元氣中流没太陽孤舟有歸客早¶
晚逹瀟湘¶
<pb:KR4c0032_SBCK_001-15b>¶
　　　廵去岳陽却歸鄂州使院留别鄭洵侍¶
　　　御侍御謫居此州¶
何事長沙謫相(一作/長)逢楚水秋暮㠶歸夏口寒¶
雨對巴丘帝子椒漿奠騷人木葉愁誰憐萬里¶
外離别洞庭頭¶
　　　夏口送屈突司直使湖南¶
共悲来夏口何事更南征霧露行人少瀟湘春¶
草生鸎啼何處夢猿嘯若為聲風月新年好悠¶
悠逺客情¶
劉随州文集卷第一終¶
