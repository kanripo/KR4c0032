# -*- mode: mandoku-view; -*-
#+TITLE: 劉隨州文集
#+DATE: 2015-09-11 08:05:18.833610
#+PROPERTY: ID KR4c0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0166-003劉隨州詩集-卷第三.
<pb:KR4c0032_SBCK_003-1a>¶
劉随州文集卷第三¶
　　　　　　　　　随州刺史劉　長卿¶
　　　夏口送徐郎中歸朝¶
星𧰼南宫逺風流上客稀九重思曉奏萬里見¶
春歸棹發空江響城孤落日暉離心與楊柳臨¶
水更依依¶
　　　鄂渚聴杜别駕弹胡琴¶
文&KR0078;留此曲千載一知音不觧胡人語空留(一/作)¶
(愁)楚客心聲随邉草動意入隴雲深何事長江¶
上蕭蕭出塞吟¶
<pb:KR4c0032_SBCK_003-1b>¶
　　　過鸚鵡洲王處士别業¶
白首此為漁青山對結廬問人㝷野笋留客饋¶
家&KR0188;古桞依沙發(一作/岸)春草帶雨鋤共憐芳杜¶
色終日伴閑居¶
　　　&KR0009;萬州崔使君(令欽)¶
時艱方用武儒者任浮沉揺落秋江暮憐君巴¶
峽深立門多白首蜀郡滿青襟自解書生詠愁¶
猿莫夜吟¶
　　　送馬秀才移家京洛便赴舉¶
自從為楚客不復掃荆扉劒共丹誠在書随白¶
<pb:KR4c0032_SBCK_003-2a>¶
髪歸舊遊經亂静後進識君稀空把相如賦何¶
人薦禮闈¶
　　　送南特進赴歸行營¶
聞道軍書至&KR0045;鞭不問家虜雲連白草漢月到¶
黄沙汗馬河源飲燒羗隴坻&KR0210;翩翩新結束去¶
逐李䡖車¶
　　　送道標上人歸南岳¶
悠然𠋣孤棹&KR0077;憶卧中林江草將歸逺湘山獨¶
往&KR0055;白雲留不住渌水去無心衡岳千峯亂禅¶
房何處㝷¶
<pb:KR4c0032_SBCK_003-2b>¶
　　　送梁侍御廵永州¶
蕭蕭江雨暮客散野亭空憂國天涯去思鄊&KR0010;¶
暮同到時猿未断廽處水應窮莫望零陵路千¶
峰萬木中¶
　　　&KR0010;夜喜魏萬成郭夏雪中相㝷¶
新年欲變柳舊客共霑衣&KR0010;夜猶難盡鄊春又¶
獨歸寒燈映虚牖暮雪掩閑扉且莫乗舡去平¶
生相訪稀¶
　　　送蔡侍御赴上都¶
遟遟立駟馬乆客戀瀟湘明日誰同路新年獨¶
<pb:KR4c0032_SBCK_003-3a>¶
到鄊孤煙向驛逺積雪去関長秦地㸔春色南¶
枝不可忘(煙一/作灯)¶
　　　晦日陪辛大夫宴南亭¶
月晦逢休澣年光逐宴移早鶯留客醉春曰為¶
人遟&KR1396;草全無葉梅花遍壓枝政閑風景好莫¶
比峴山時¶
　　　送獨孤判官赴嶺¶
伏波&KR0004;𣗳羽待爾静川鱗嶺海㸔飛鳥天涯問¶
逺人蒼梧雲裏夕青草嶂中春遥想文身國迎¶
舟拜使臣¶
<pb:KR4c0032_SBCK_003-3b>¶
　　　長沙館中與郭夏對雨¶
長沙積兩晦深巷絶人幽&KR0243;上春衣冷聲連暮¶
角愁雲横全楚地𣗳暗古湘洲杳藹江天外空¶
堂生百憂¶
　　　陪辛大夫西亭宴&KR0026;妓¶
歌舞憐遟日旄麾映早春鶯窺隴西將花對洛¶
陽人醉罷知何事恩深忘此身任他行雨去歸¶
路裛香塵¶
　　　題萬成江亭¶
蕭條方&KR0010;晏牢落對空洲才出時人右家貧湘¶
<pb:KR4c0032_SBCK_003-4a>¶
水頭蒼山隠暮雪白鳥没寒流不是蓮花府&KR0115;¶
&KR0115;不可求¶
　　　春過裴虬郊園(時裴不在因以&KR0009;之)¶
郊原春欲暮桃杏落紛紛何處随芳草留家&KR0009;¶
白雲聽鶯情念友㸔竹恨無君長嘯髙臺上南¶
風兾爾聞¶
　　　送&KR0330;賛善使嶺南¶
欲逐(一作/報)樓舡將方安卉服夷炎洲經瘴逺春¶
水上瀧遟&KR0010;貢随重譯年芳徧四時畨禺静無¶
事空詠飲泉詩¶
<pb:KR4c0032_SBCK_003-4b>¶
　　　送喬判官赴福州¶
&KR0045;㠶向何處挿羽逐征東夷落人煙逈王程鳥¶
路通江流囬澗底山色聚閩中君去凋殘後應¶
憐百越空¶
　　　送李&KR0024;闕之上都¶
獨歸西掖去難接後塵遊向日三千里朝天十¶
二樓路㸔新桞夕家對舊山秋惆悵離心逺滄¶
江空自流¶
　　　送𡊮明府之任¶
既有親人術還逢試吏年蓬蒿千里閉村𣗳㡬¶
<pb:KR4c0032_SBCK_003-5a>¶
家全雪覆淮南道春生頴谷煙何時當位政相¶
府待聞天¶
　　　海鹽官舎早春¶
小邑滄洲吏新年白首翁一官如逺客萬事極¶
飄蓬栁色孤城裏鶯聲細雨中覊心早已亂何¶
事更春風¶
　　　南海送徐二十七西上¶
家在横塘曲那能萬里違門臨秋水揜帆帶夕¶
陽飛傲俗宜紗㡌干時𠋣布衣獨將湖上月相¶
逐去還歸¶
<pb:KR4c0032_SBCK_003-5b>¶
　　　曲阿對月别岑况徐說¶
金陵已蕪没凾谷復煙塵猶見南朝月還随上¶
&KR0038;人白雲心自逺滄海意相親何事須成别汀¶
洲欲暮春¶
　　　送李侍御貶鄱陽(此公近由/此州使廻)¶
廽車仍昨日謫去已秋風干越知何處雲山只¶
向東暮天江色裏田鶴稻花中&KR0077;見鄱陽吏猶¶
應舊馬騘¶
　　　送路少府使東京便應制舉(時梁宋/&KR0004;失守)¶
故人西奉使胡&KR0016;正紛紛舊&KR0038;無来信春江獨¶
<pb:KR4c0032_SBCK_003-6a>¶
送君五言凌白雲六翮向青雲誰念滄洲吏忘¶
機鷗鳥群(吏一/作史)¶
　　　松江獨宿¶
洞庭&KR0004;下葉孤客不勝愁明月天涯夜青山江¶
上秋一官成白首萬里&KR0009;滄洲乆&KR0013;浮名繫能¶
無愧海鷗¶
　　　㝷白石山真禪師舊草堂¶
惆悵雲山暮閑門獨不開何時飛杖錫終日閉¶
蒼苔隔嶺春猶在無人燕亦来誰堪暝投處空¶
復一猿哀¶
<pb:KR4c0032_SBCK_003-6b>¶
　　　送行軍張司馬罷使廻¶
時危身赴敵事往任浮沉末路三江去當時百¶
戰心春風呉苑緑古木剡山深千里凔波上孤¶
舟不可㝷¶
　　　喜李翰自越至¶
南浮滄海上萬里到吴臺乆别長相憶孤舟何¶
處来春風催客醉江月向天開羡爾無覊束沙¶
鷗獨不猜¶
　　　非所留繫&KR0009;張十四¶
不見君来乆寃深意未傳冶長空得罪夷甫豈¶
<pb:KR4c0032_SBCK_003-7a>¶
言錢直道天何在愁容鏡亦憐因書欲自許無¶
淚可澘然¶
　　　送勤照和尚往睢陽赴太守請¶
燃燈傳七祖杖錫為諸侯來去雲無意東西水¶
自流青山春滿目白日夜随舟知到梁園下蒼¶
生頼此遊¶
　　　長門怨¶
何事長門閉珠簾只自垂月移深殿早春向後¶
宫遟蕙草生閑地梨花發舊枝芳菲自恩幸㸔¶
著&KR0013;風吹¶
<pb:KR4c0032_SBCK_003-7b>¶
　　　過横顧山人草堂¶
只見山相揜誰言路尚通人来千嶂外犬吠百¶
花中細草香飄雨垂楊閑自風&KR0077;㝷樵徑去惆¶
悵緑溪東¶
　　　送李校書&KR0244;越謁杜中丞¶
江風處處盡旦暮水空波揺路行人去雲山向¶
越多陳蕃懸榻待謝客枉㠶過相見耶溪路逶¶
迤入薜蘿¶
　　　秋夜雨中諸公過靈光寺所居¶
晤語青蓮舎重門閉夕隂向人寒燭静帶雨夜¶
<pb:KR4c0032_SBCK_003-8a>¶
鍾沉流水從他事孤雲任此心不能&KR0162;斗粟終¶
日愧瑶琴(沉一/作深)¶
　　　西庭夜燕喜評事兄拜㑹¶
猶是南州吏江城又一春隔簾湖上月對酒眼¶
中人&KR0068;寺&KR0004;衘命梅仙巳誤身無心羡榮禄唯¶
待&KR0077;垂綸¶
　　　㝷南溪常山道人隱居¶
一路經行處莓苔見履痕白雲依静者春草閉¶
閑門過雨看松色随山到水源溪花與禪意相¶
對亦忘言(莓一/作蒼)¶
<pb:KR4c0032_SBCK_003-8b>¶
　　　&KR0045;州雨中張十宅觀妓¶
夜色帶(一作/對)春煙燈花拂更燃殘粧𣷹石黛𧰟¶
舞落金鈿掩𥬇頻欹扇迎歌乍動絃不知巫峽¶
雨何事海西邉¶
　　　赴宣州使院夜宴寂上人留辭前蘇州¶
　　　&KR0330;使君¶
白雲乖始&KR0133;滄海有㣲波戀舊争趨府臨危欲¶
&KR0018;戈春歸花殿暗秋傍竹房多耐可機心息其¶
如羽檄何¶
　　　送薛承矩秩滿北遊¶
<pb:KR4c0032_SBCK_003-9a>¶
匹馬向何處北遊殊未還寒雲帶飛雪日暮鴈¶
門関一路傍汾水數州㸔晋山知君喜&KR0004;服秪¶
愛此身閑¶
　　　餞别王十一南遊¶
望君煙水闊揮手淚沾巾飛鳥沒何處青山空¶
向人長江一帆逺落日五湖春誰見汀洲上相¶
思愁白蘋¶
　　　送嚴維尉諸暨(嚴即越州人)¶
愛爾文章逺還家印綬榮退公兼色養臨下帶¶
鄊情喬木映官舎春山宜縣城應憐釣臺石閑¶
<pb:KR4c0032_SBCK_003-9b>¶
&KR0077;為浮名¶
　　　留别劉八　附嚴維¶
中年從一尉自𥬇此身非道薄甘㣲禄時艱耻¶
息機晨趨本鄊府晝&KR0367;故山扉但見干戈畢何¶
妨更採薇¶
　　　送李七之莋水謁張相公¶
惆悵青春晚慇懃濁酒壚後時長劒澁斜日片¶
帆孤東閤邀才子南昌老腐儒梁園舊相識誰¶
憶卧江湖¶
　　　送崔處士先適越¶
<pb:KR4c0032_SBCK_003-10a>¶
山隂好雲物此去又春風越鳥聞花裏曹娥想¶
鏡中小江潮易滿萬井水皆通徒羡扁舟客微¶
官事不同¶
　　　奉陪使君西庭送淮西魏判官(得山字)¶
羽檄催歸恨春風醉别顔能邀五馬送自逐一¶
星還破竹從軍樂看花聽訟閑遥知用兵處多¶
在八公山¶
　　　獄中見壁𦘕佛¶
不謂衘寃處而能窺大悲獨棲&KR1244;&KR0068;下還見雨¶
花時地狹青蓮小城髙白日遟幸親方便力猶¶
<pb:KR4c0032_SBCK_003-10b>¶
畏毒龍欺¶
　　　送許拾遺還京¶
萬里辭三殿金陵到舊居文星出西掖卿月在¶
南徐故里驚朝服髙堂捧詔書暫容乗駟馬誰¶
許戀鱸魚¶
　　　送張七判官還京覲省(大夫之子時&KR0004;)¶
春蘭方可採此去葉&KR0004;齊凾谷鶯聲裏秦山馬¶
首西庭闈新栢署門館舊桃蹊春色長安道相¶
随入禁闈¶
　　　送孫&KR0631;京監擢第歸蜀覲省¶
<pb:KR4c0032_SBCK_003-11a>¶
適賀一枝新旋驚萬里分禮闈&KR0091;獨歩太學許¶
能文征馬望春草行人㸔暮雲遥知𠋣門處江¶
𣗳正氛氲¶
　　　送史九赴任寧陵兼呈單父史八時監¶
　　　察五兄&KR0004;入臺¶
趨府弟聮兄㸔君此去榮春随千里道河帶萬¶
家城繡服棠花映青&KR0129;草色迎梁園脩竹在持¶
贈結交情¶
　　　卧病喜田九見&KR0009;¶
卧來能㡬日春事已依然不解謝公意翻令静¶
<pb:KR4c0032_SBCK_003-11b>¶
者便庭隂殘舊雪桞色帶新年寂寞深村裏唯¶
君相訪偏¶
　　　重送宣峯寺山房&KR0009;靈一上人¶
西陵潮信滿島嶼入中流越客依風水相思南¶
渡頭寒光生極浦暮雪映滄洲何事&KR0045;帆去空¶
驚海上鷗¶
　　　雲門寺訪靈一上人¶
所思勞日夕惆悵去西東禪客知何在春山到¶
處同獨行殘雪裏相見白雲中請近東林寺窮¶
年事逺公¶
<pb:KR4c0032_SBCK_003-12a>¶
　　　送陸羽之茅山&KR0009;李延陵¶
延陵衰草遍有路問茅山雞犬驅將去煙霞擬¶
不還新家彭澤縣舊國穆陵関處處逃名姓無¶
名亦是閑¶
　　　&KR0009;靈一上人&KR0004;還雲門¶
寒霜白雲裏法侣自相携竹逕通城下松風隔¶
水西方同沃洲去不作武陵迷髣髴知心處髙¶
峯是㑹稽¶
　　　&KR0009;靈一上人&KR0004;還雲門¶
髙僧本姓竺門士舊名林一去春山裏千峯不¶
<pb:KR4c0032_SBCK_003-12b>¶
可㝷新年芳草遍終日白雲深欲狥微官去懸¶
知訝此心¶
　　　送韓司直¶
遊呉還入越來往任風波復送王孫去其如春¶
草何岸明殘雪在潮滿夕陽多季子遺留廟停¶
舟試一過¶
　　　酬李郎中夜登&KR0171;州城樓見&KR0009;¶
辛勤萬里道蕭索九秋殘日照閩中夜天凝海¶
上寒客程無地逺主意在人安遥&KR0009;登樓作空¶
知行路難¶
<pb:KR4c0032_SBCK_003-13a>¶
　　　送人遊越¶
未習風波事&KR0004;為呉越遊露沾湖色暁月照海¶
門秋梅市門何在蘭亭水尚流西陵待潮處落¶
日滿航舟¶
　　　贈普門上人¶
支公身欲老長在沃洲多惠力堪傳教禪心乆¶
伏魔山雲随坐夏江草伴頭陀借問廽心後賢¶
愚去㡬何¶
　　　送康判官往新安¶
不向新安去那知江路長猿聲近廬霍水色勝¶
<pb:KR4c0032_SBCK_003-13b>¶
瀟湘驛路收殘雨漁家帶夕陽何湏愁旅洎使¶
者在輝光¶
　　　宿洞靈觀　附皇甫冉¶
孤煙靈洞逺積雪暮山寒松栢凌高殿莓首封¶
古壇寒來清夜乆仙去白雲殘明月開金籙焚¶
香入木蘭¶
　　　送顧長¶
由來山水客復道向新安半是乗潮便全非行¶
路難晨装林月在野飯浦沙寒嚴子千年後何¶
人釣舊灘¶
<pb:KR4c0032_SBCK_003-14a>¶
　　　九日登李明府北樓¶
九日登髙望蒼蒼逺𣗳低人煙湖草裏山翠縣¶
樓西霜降鴻聲切秋深客思迷無勞白衣酒陶¶
令自相携¶
　　　同諸公登樓¶
秋草行將暮登樓客思驚千家同霽色一鴈報¶
寒聲北望無鄊信東遊滯客行今君佩銅墨還¶
有越鄊情¶
　　　送友人南遊¶
不愁㝷水逺自愛逐連山雖在春風裏猶從芳¶
<pb:KR4c0032_SBCK_003-14b>¶
草間去程何用計勝事且相関旅逸同群鳥悠¶
悠往復還¶
　　　送裴二十一¶
多病長無事開筵暫送君正愁㠶帶雨莫望水¶
連雲客思閑偏極川程逺更分不湏　早晚惆¶
悵又離群¶
　　　送張判官罷使東歸¶
白首辭知巳滄洲憶舊居落潮廽野艇積雪卧¶
官廬范叔寒猶在周王&KR0010;欲除春山數畆地歸¶
去帶經鉺¶
<pb:KR4c0032_SBCK_003-15a>¶
　　　早春¶
微雨夜来歇江南春色廽本驚時不住還恐老¶
相催人好千&KR0163;醉花無百日開豈堪滄海畔爲¶
客十年来¶
　　　送青苗鄭判官歸江西¶
三苗餘古地五稼滿秋田来問周公稅歸輸漢¶
俸錢江城寒背日湓水暮連天南楚凋殘後疲¶
民頼爾憐¶
劉随州文集卷第三終¶
<pb:KR4c0032_SBCK_003-15b>¶
